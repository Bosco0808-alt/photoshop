<?xml version="1.0" encoding="UTF-8" ?>
<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
    <meta name="Created-with" content="Document converted in part by ConvertDoc from www.Softinterface.com" />
    <meta http-equiv="Content-type" content="text/html; charset=UTF-8" />
    <style type="text/css">
        
    </style>
</head>
<body>
    <p class="c2">
        <b>ADOBE</b></p>
    <br>
    <p class="c2">
        <b>Σύμβαση παροχής άδειας χρήσης λογισμικού</b></p>
    <br>
    <p class="c3">
        ΔΙΑΒΑΣΤΕ ΠΡΟΣΕΚΤΙΚΑ ΤΗΝ ΠΑΡΟΥΣΑ ΣΥΜΒΑΣΗ. ΑΝΤΙΓΡΑΦΟΝΤΑΣ, ΕΓΚΑΘΙΣΤΩΝΤΑΣ Ή ΧΡΗΣΙΜΟΠΟΙΩΝΤΑΣ
        ΤΟ ΣΥΝΟΛΟ Ή ΟΠΟΙΟΔΗΠΟΤΕ ΜΕΡΟΣ ΑΥΤΟΥ ΤΟΥ ΛΟΓΙΣΜΙΚΟΥ, ΑΠΟΔΕΧΕΣΤΕ (ΣΤΟ ΕΞΗΣ ΘΑ ΑΝΑΦΕΡΕΣΤΕ
        ΩΣ «ΠΕΛΑΤΗΣ») ΟΛΟΥΣ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΗΣ ΠΑΡΟΥΣΑΣ ΣΥΜΒΑΣΗΣ, ΣΥΜΠΕΡΙΛΑΜΒΑΝΟΜΕΝΩΝ
        ΕΝΔΕΙΚΤΙΚΑ, ΤΩΝ ΔΙΑΤΑΞΕΩΝ ΣΧΕΤΙΚΑ ΜΕ ΤΟΥΣ ΠΕΡΙΟΡΙΣΜΟΥΣ ΣΤΗΝ ΕΝΟΤΗΤΑ 4, ΤΗΝ ΠΕΡΙΟΡΙΣΜΕΝΗ
        ΕΓΓΥΗΣΗ ΣΤΙΣ ΕΝΟΤΗΤΕΣ 6 ΚΑΙ 7, ΤΟΝ ΠΕΡΙΟΡΙΣΜΟ ΤΗΣ ΕΥΘΥΝΗΣ ΣΤΗΝ ΕΝΟΤΗΤΑ 8 ΚΑΙ ΣΥΓΚΕΚΡΙΜΕΝΕΣ
        ΔΙΑΤΑΞΕΙΣ ΚΑΙ ΕΞΑΙΡΕΣΕΙΣ ΣΤΗΝ ΕΝΟΤΗΤΑ 16. Ο ΠΕΛΑΤΗΣ ΣΥΜΦΩΝΕΙ ΟΤΙ Η ΠΑΡΟΥΣΑ ΣΥΜΒΑΣΗ
        ΙΣΧΥΕΙ ΚΑΙ ΟΤΙ ΘΑ ΣΥΜΜΟΡΦΩΝΕΤΑΙ ΜΕ ΑΥΤΗ ΟΠΩΣ ΜΕ ΟΠΟΙΑΔΗΠΟΤΕ ΑΛΛΗ ΕΓΓΡΑΦΗ ΣΥΜΒΑΣΗ
        ΠΟΥ ΕΧΕΙ ΥΠΟΓΡΑΦΕΙ ΑΠΟ ΤΟΝ ΙΔΙΟ. Η ΠΑΡΟΥΣΑ ΣΥΜΒΑΣΗ ΕΙΝΑΙ ΕΚΤΕΛΕΣΤΗ ΕΝΑΝΤΙ ΤΟΥ ΠΕΛΑΤΗ.
        ΕΑΝ Ο ΠΕΛΑΤΗΣ ΔΕΝ ΣΥΜΦΩΝΕΙ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΣΥΜΒΑΣΗΣ, ΔΕΝ ΠΡΕΠΕΙ ΝΑ ΧΡΗΣΙΜΟΠΟΙΗΣΕΙ
        ΤΟ ΛΟΓΙΣΜΙΚΟ.</p>
    <br>
    <p class="c3">
        Ενδεχομένως ο Πελάτης να έχει συνάψει κάποια άλλη έγγραφη συμφωνία απευθείας με
        την Adobe (π.χ., σύμβαση παραχώρησης πολλαπλών αδειών χρήσης, ήτοι «volume license
        agreement») που συμπληρώνει ή υπερισχύει του συνόλου ή μέρους της παρούσας σύμβασης.
        ΠΑΡΑΧΩΡΕΙΤΑΙ ΑΔΕΙΑ ΧΡΗΣΗΣ του Λογισμικού, ΔΕΝ ΠΩΛΕΙΤΑΙ το Λογισμικό, μόνο σύμφωνα
        με τους όρους της παρούσας σύμβασης. Η χρήση ορισμένων υλικών και υπηρεσιών της
        Adobe και τρίτων που περιέχονται στο Λογισμικό ή στα οποία παρέχεται χρήση μέσω
        του Λογισμικού ενδέχεται να υπόκειται σε πρόσθετους όρους και προϋποθέσεις. Μπορείτε
        να βρείτε ειδοποιήσεις σχετικά με υλικά τρίτων στη διεύθυνση <a target="ADB-ESG"
            href="http://www.adobe.com/go/thirdparty_gr">http://www.adobe.com/go/thirdparty_gr</a>.
    </p>
    <br>
    <p class="c3">
        Το Λογισμικό μπορεί να έχει ως αποτέλεσμα την ΑΥΤΟΜΑΤΗ ΣΥΝΔΕΣΗ του Υπολογιστή του
        Πελάτη ΣΤΟ INTERNET. Επίσης, ενδέχεται να απαιτείται ενεργοποίηση ή εγγραφή του
        Λογισμικού. Επιπλέον πληροφορίες σχετικά με την ενεργοποίηση, τη συνδεσιμότητα στο
        Internet και το ιδιωτικό απόρρητο διατίθενται στις Ενότητες 14 και 16.</p>
    <br>
    <p class="c4">
        <b>1. Ορισμοί.</b></p>
    <br>
    <p class="c5">
        1.1 Με τον όρο «Adobe» νοείται η Adobe Systems Incorporated, εταιρεία συσταθείσα
        βάσει της νομοθεσίας της πολιτείας του Delaware, στη διεύθυνση 345 Park Avenue,
        San Jose, California 95110, εφόσον η παρούσα σύμβαση συναφθεί κατά την παραμονή
        του Πελάτη στις Ηνωμένες Πολιτείες, στον Καναδά ή στο Μεξικό. Διαφορετικά, νοείται
        η Adobe Systems Software Ireland Limited, 4-6 Riverwalk, Citywest Business Campus,
        Dublin 24, Ιρλανδία.</p>
    <br>
    <p class="c5">
        1.2 Με τον όρο «Χρόνοι εκτέλεσης Adobe» (Adobe Runtime[s]) νοούνται τα Adobe AIR,
        Adobe Flash Player, Shockwave Player ή Authorware Player.</p>
    <br>
    <p class="c5">
        1.3 Με τον όρο «Συμβατός υπολογιστής» νοείται ένας Υπολογιστής με το συνιστώμενο
        λειτουργικό σύστημα και τη διαμόρφωση υλικού, όπως δηλώνεται στην Τεκμηρίωση.</p>
    <br>
    <p class="c5">
        1.4 Με τον όρο «Υπολογιστής» νοείται μια εικονική ή φυσική συσκευή που δέχεται πληροφορίες
        σε ψηφιακή ή παρόμοια μορφή και τις επεξεργάζεται για κάποιο συγκεκριμένο σκοπό
        βάσει σειράς εντολών, συμπεριλαμβανομένων ενδεικτικά, επιτραπέζιων υπολογιστών,
        φορητών υπολογιστών, υπολογιστών tablet, κινητών συσκευών, συσκευών τηλεπικοινωνίας,
        συσκευών συνδεδεμένων στο Internet και προϊόντων υλικού που έχουν δυνατότητα επεξεργασίας
        αρκετών εφαρμογών σχετικά με την παραγωγικότητα, την ψυχαγωγία ή άλλο λογισμικό.</p>
    <br>
    <p class="c5">
        1.5 Ο όρος «Πελάτης» περιλαμβάνει εσάς και οποιοδήποτε νομικό πρόσωπο που απέκτησε
        το Λογισμικό και εκ μέρους του οποίου χρησιμοποιείται. Για παράδειγμα, και όπως
        ισχύει, ο εργοδότης σας.</p>
    <br>
    <p class="c5">
        1.6 Με τον όρο «Εσωτερικό δίκτυο» νοείται ένας ιδιωτικός, ιδιοκτησιακός πόρος δικτύου
        που είναι προσπελάσιμος μόνο από υπαλλήλους και ανεξάρτητους συνεργάτες (δηλ. προσωρινούς
        υπαλλήλους) μιας συγκεκριμένης εταιρείας ή επιχείρησης. Στο Εσωτερικό δίκτυο δεν
        περιλαμβάνεται το Internet ή οποιαδήποτε άλλη κοινότητα δικτύου ανοιχτή στο κοινό,
        όπως των ομάδων που λειτουργούν στη βάση συμμετοχής με την ιδιότητα του μέλους ή
        στη βάση συνδρομής, εταιρειών και παρόμοιων οργανισμών.</p>
    <br>
    <p class="c5">
        1.7 Με τον όρο «Αρχείο εξόδου» νοείται ένα αρχείο εξόδου που δημιουργήθηκε από τον
        Πελάτη με το Λογισμικό.</p>
    <br>
    <p class="c5">
        1.8 Ο όρος «Επιτρεπόμενος αριθμός» σημαίνει το ένα (1), εκτός αν δηλώνεται διαφορετικά
        σε ισχύουσα άδεια (π.χ. σύμβαση παροχής πολλαπλών αδειών «volume license») που έχει
        χορηγηθεί από την Adobe.</p>
    <br>
    <p class="c5">
        1.9 Ο όρος «Λογισμικό» περιλαμβάνει (α) όλες τις πληροφορίες που παρέχονται διά
        της παρούσας σύμβασης, στις οποίες συμπεριλαμβάνονται ενδεικτικά: (i) όλα τα αρχεία
        λογισμικού και άλλες πληροφορίες για υπολογιστές, (ii) τυχόν ιδιοκτησιακή λογική
        δεσμών ενεργειών που είναι ενσωματωμένη σε μορφές αρχείων οι οποίες έχουν εξαχθεί
        ή χρησιμοποιούνται σε υπηρεσία Online της Adobe, (iii) δείγματα φωτογραφιών και
        φωτογραφίες αποθέματος, εικόνες, ήχοι, εικόνες και άλλες καλλιτεχνικές συνθέσεις
        που παρέχονται συλλήβδην με λογισμικό της Adobe, διατίθενται από την Adobe στο δικτυακό
        τόπο της Adobe και δεν έχουν αποκτηθεί από την Adobe μέσω ξεχωριστής υπηρεσίας (εκτός
        εάν υπάρχει διαφορετική επισήμανση στο πλαίσιο της εν λόγω υπηρεσίας) ή από κάποιον
        τρίτο μέσω ξεχωριστής υπηρεσίας («Αρχεία περιεχομένου»), (iv) σχετικό επεξηγηματικό
        έγγραφο υλικό και αρχεία («Τεκμηρίωση»), και (v) γραμματοσειρές και (β) όλες οι
        τροποποιημένες εκδόσεις, τα αντίγραφα, οι αναβαθμίσεις, οι ενημερώσεις, οι προσθήκες
        των εν λόγω πληροφοριών που παρέχονται στον Πελάτη από την Adobe ανά πάσα στιγμή,
        στο βαθμό που δεν παρέχονται δυνάμει ξεχωριστών όρων (συλλήβδην εφεξής «Ενημερώσεις»).</p>
    <br>
    <p class="c4">
        <b>2. Άδεια χρήσης λογισμικού - Συμμετοχή.</b></p>
    <br>
    <p class="c5">
        2.1 Άδεια χρήσης λογισμικού. Η παρούσα Ενότητα 2.1 ισχύει για τους Πελάτες που έχουν
        αγοράσει μια άδεια χρήσης για το Λογισμικό, αλλά δεν έχουν αγοράσει υπηρεσία ή άδεια
        χρήσης βάσει συμμετοχής, όπως η συμμετοχή Creative Cloud (όπως περιγράφεται στην
        Ενότητα 2.2).</p>
    <br>
    <p class="c5">
        2.1.1 Παραχώρηση άδειας χρήσης. Σύμφωνα με τη συνεχή συμμόρφωση του Πελάτη με την
        παρούσα Σύμβαση και την πληρωμή των χρεώσεων που ισχύουν για την άδεια χρήσης, η
        Adobe παραχωρεί στον Πελάτη μια μη αποκλειστική και περιορισμένη άδεια χρήσης όσον
        αφορά στην εγκατάσταση και τη χρήση του Λογισμικού (α) Στην περιοχή ή τον τόπο όπου
        ο Πελάτης έλαβε το Λογισμικό από την Adobe ή τον εξουσιοδοτημένο μεταπωλητή της
        Adobe ή εάν αναφέρεται διαφορετικά στην Τεκμηρίωση («Περιοχή»), (β) κατά τη διάρκεια
        ισχύος της εν λόγω άδειας χρήσης («Περίοδος άδειας χρήσης»), (γ) εντός του εύρους
        του Τύπου άδειας χρήσης και για τον Επιτρεπόμενο αριθμό των Συμβατών υπολογιστών
        Πελάτη, όπως καθορίζεται στην Τεκμηρίωση και (δ) με τρόπο συνεπή με τους όρους της
        παρούσας Σύμβασης και της ισχύουσας Τεκμηρίωσης. Εκτός εάν ορίζεται διαφορετικά
        στην παρούσα Σύμβαση, στην ισχύουσα Τεκμηρίωση ή κατά την αγορά, η Περίοδος άδειας
        χρήσης θα είναι οριστική. Με τη λήξη ή την καταγγελία της Περιόδου άδειας χρήσης,
        μέρος του Λογισμικού ή το σύνολό του ενδέχεται να πάψει να λειτουργεί χωρίς προηγούμενη
        ειδοποίηση. Με τη λήξη ή την καταγγελία της Περιόδου άδειας χρήσης, ο Πελάτης δεν
        επιτρέπεται να χρησιμοποιήσει το Λογισμικό, εκτός εάν ο Πελάτης έχει προχωρήσει
        στην ανανέωση της άδειας χρήσης. Η άδεια χρήσης που παραχωρείται στην παρούσα συμπληρώνεται
        από συγκεκριμένες διατάξεις στην Ενότητα 16, αναφορικά με τη χρήση συγκεκριμένων
        σχετικών προϊόντων και συστατικών στοιχείων που ενδέχεται να περιλαμβάνονται στο
        Λογισμικό, όπως λογισμικό γραμματοσειρών, Acrobat, After Effects, Adobe Presenter,
        Contribute, Flash Player, Flash Builder, Digital Publishing Suite και χρόνοι εκτέλεσης
        Adobe (Adobe Runtimes).</p>
    <br>
    <p class="c5">
        2.1.2 Τύποι αδειών χρήσης.</p>
    <br>
    <p class="c5">
        2.1.2.1 Λογισμικό χωρίς σειριακό αριθμό. Το Λογισμικό ή τμήματά του, το οποίο παρέχεται
        χωρίς σειριακό αριθμό κατά τη διάρκεια της Περιόδου άδειας χρήσης μπορεί να εγκατασταθεί
        και να χρησιμοποιηθεί σε οποιονδήποτε αριθμό Συμβατών υπολογιστών μόνο στα πλαίσια
        ενός σχεδίου ανάπτυξης οργανισμού κατά τη διάρκεια της Περιόδου άδειας χρήσης αποκλειστικά
        για σκοπούς επίδειξης, αξιολόγησης και εκπαίδευσης και μόνο εφόσον τυχόν Αρχεία
        εξόδου ή άλλο υλικό που δημιουργείται διά της εν λόγω χρήσης χρησιμοποιούνται αποκλειστικά
        για εσωτερικούς, μη εμπορικούς και μη παραγωγικούς σκοπούς. ΤΟ ΛΟΓΙΣΜΙΚΟ ΧΩΡΙΣ ΣΕΙΡΙΑΚΟ
        ΑΡΙΘΜΟ ΠΑΡΕΧΕΤΑΙ «ΩΣ ΕΧΕΙ». Η ΠΡΟΣΒΑΣΗ ΚΑΙ Η ΧΡΗΣΗ ΤΥΧΟΝ ΑΡΧΕΙΩΝ ΕΞΟΔΟΥ ΠΟΥ ΕΧΟΥΝ
        ΔΗΜΙΟΥΡΓΗΘΕΙ ΜΕ ΛΟΓΙΣΜΙΚΟ ΧΩΡΙΣ ΣΕΙΡΙΑΚΟ ΑΡΙΘΜΟ ΓΙΝΕΤΑΙ ΑΠΟΚΛΕΙΣΤΙΚΑ ΜΕ ΕΥΘΥΝΗ ΤΟΥ
        ΠΕΛΑΤΗ.</p>
    <br>
    <p class="c5">
        2.1.2.2 Λογισμικό αξιολόγησης. Το Λογισμικό ή τμήματα του Λογισμικού που παρέχονται
        με σειριακό αριθμό και προορίζονται για «σκοπούς αξιολόγησης» ή καθορίζονται με
        παρόμοιο τρόπο (όπως Λογισμικό ή σειριακός αριθμός που παρέχεται ως «EVAL» στο πλαίσιο
        ξεχωριστής σύμβασης) («Λογισμικό αξιολόγησης») μπορεί να εγκατασταθεί και να χρησιμοποιηθεί
        σε Επιτρεπόμενο αριθμό Συμβατών υπολογιστών κατά τη διάρκεια της Περιόδου άδειας
        χρήσης, αποκλειστικά για σκοπούς επίδειξης, αξιολόγησης και εκπαίδευσης μόνο εφόσον
        τυχόν Αρχεία εξόδου ή άλλα υλικά που δημιουργούνται διά της εν λόγω χρήσης χρησιμοποιούνται
        αποκλειστικά για εσωτερικούς, μη εμπορικούς και μη παραγωγικούς σκοπούς. ΤΟ ΛΟΓΙΣΜΙΚΟ
        ΑΞΙΟΛΟΓΗΣΗΣ ΠΑΡΕΧΕΤΑΙ «ΩΣ ΕΧΕΙ». Η ΠΡΟΣΒΑΣΗ ΚΑΙ Η ΧΡΗΣΗ ΤΥΧΟΝ ΑΡΧΕΙΩΝ ΕΞΟΔΟΥ ΠΟΥ
        ΕΧΟΥΝ ΔΗΜΙΟΥΡΓΗΘΕΙ ΜΕ ΤΟ ΕΝ ΛΟΓΩ ΛΟΓΙΣΜΙΚΟ ΑΞΙΟΛΟΓΗΣΗΣ ΓΙΝΕΤΑΙ ΑΠΟΚΛΕΙΣΤΙΚΑ ΜΕ ΕΥΘΥΝΗ
        ΤΟΥ ΠΕΛΑΤΗ.</p>
    <br>
    <p class="c5">
        2.1.2.3 Έκδοση συνδρομής. Για το Λογισμικό που διατίθεται βάσει συνδρομής («Έκδοση
        συνδρομής»), ο Πελάτης μπορεί να εγκαταστήσει και να χρησιμοποιήσει την Έκδοση συνδρομής
        μόνο για τον Επιτρεπόμενο αριθμό Συμβατών υπολογιστών κατά τη διάρκεια της Περιόδου
        άδειας χρήσης. Σύμφωνα με τον Επιτρεπόμενο αριθμό των Υπολογιστών για την Έκδοση
        συνδρομής, η Adobe μπορεί να επιτρέψει στον Πελάτη την εγκατάσταση και χρήση της
        πιο πρόσφατης προηγούμενης έκδοσης της Έκδοσης συνδρομής και της τρέχουσας έκδοσης
        της Έκδοσης συνδρομής στον ίδιο Υπολογιστή κατά τη διάρκεια της Περιόδου άδειας
        χρήσης. Ο Πελάτης συμφωνεί ότι η Adobe μπορεί να αλλάξει τον τύπο του Λογισμικού
        (όπως συγκεκριμένα συστατικά στοιχεία, εκδόσεις, πλατφόρμες, γλώσσες, κ.λπ.) που
        περιλαμβάνεται στην Έκδοση συνδρομής ανά πάσα στιγμή και δεν θα φέρει καμία ευθύνη
        έναντι του Πελάτη για την εν λόγω αλλαγή. Για τη συνεχή πρόσβαση σε Έκδοση συνδρομής
        απαιτείται: (α) δυνατότητα περιοδικής σύνδεσης στο Internet για την ενεργοποίηση,
        την ανανέωση και την επικύρωση της άδειας χρήσης, (β) απόδειξη της Adobe ή του εξουσιοδοτημένου
        μεταπωλητή της για τις περιοδικές πληρωμές συνδρομής και (γ) συμφωνία του Πελάτη
        αναφορικά με τους όρους συνδρομής και άλλους επιπλέον όρους και προϋποθέσεις που
        διατίθενται στη διεύθυνση <a target="ADB-ESG" href="http://www.adobe.com/go/paymentterms_gr">
            http://www.adobe.com/go/paymentterms_gr</a> ή υπάρχουν κατά την αγορά. Εάν η
        Adobe δεν λάβει την περιοδική πληρωμή συνδρομής ή δεν είναι δυνατό να επικυρώσει
        την άδεια χρήσης κατά περιοδικά διαστήματα, τότε το Λογισμικό μπορεί να γίνει ανενεργό
        χωρίς προηγούμενη ειδοποίηση, ώσπου η Adobe να λάβει την πληρωμή ή να επικυρώσει
        την άδεια χρήσης.
    </p>
    <br>
    <p class="c5">
        2.1.3 <b>Χρήση σε Φορητό ή Οικιακό υπολογιστή. Σύμφωνα με τους περιορισμούς που παρατίθενται
            στην Ενότητα 2.1.4, ο κύριος χρήστης του Υπολογιστή στον οποίο είναι εγκατεστημένο
            το Λογισμικό, κατόπιν όσων ορίζονται στην Ενότητα 2.1 («Κύριος Χρήστης»), μπορεί
            να εγκαταστήσει ένα δεύτερο αντίγραφο του Λογισμικού για αποκλειστικά προσωπική
            του χρήση είτε σε φορητό Υπολογιστή ή σε Υπολογιστή που βρίσκεται στο χώρο κατοικίας
            του, υπό την προϋπόθεση ότι το Λογισμικό στον φορητό ή τον οικιακό υπολογιστή δεν
            χρησιμοποιείται ταυτοχρόνως με το Λογισμικό του κύριου Υπολογιστή.</b></p>
    <br>
    <p class="c5">
        2.1.4 Περιορισμοί ως προς τη Δευτερογενή χρήση από Δικαιούχους πολλαπλών αδειών
        χρήσης. Εάν το Λογισμικό έχει αποκτηθεί δυνάμει σύμβασης ή προγράμματος πολλαπλών
        αδειών χρήσης («volume license») της Adobe (όπως η παραχώρηση πολλαπλών αδειών χρήσης
        «Volume Licensing» της Adobe) από οποιονδήποτε άλλο δικαιούχο, εκτός εκπαιδευτικού
        ιδρύματος, η χρήση του δεύτερου αντιγράφου του Λογισμικού βάσει της Ενότητας 2.1.3
        πρέπει να γίνεται αποκλειστικά και μόνο για το όφελος και τη διεκπεραίωση των επιχειρηματικών
        δραστηριοτήτων του εν λόγω αδειούχου.</p>
    <br>
    <p class="c5">
        2.1.5 Πλατφόρμα διπλής εκκίνησης (Dual Boot). Η άδεια χρήσης του Λογισμικού παρέχεται
        για χρήση σε συγκεκριμένη πλατφόρμα λειτουργικού συστήματος. Ο Πελάτης πρέπει να
        προμηθευτεί ξεχωριστή άδεια για χρήση του Λογισμικού σε κάθε πλατφόρμα λειτουργικού
        συστήματος. Παραδείγματος χάριν, εάν ο Πελάτης επιθυμεί να εγκαταστήσει το Λογισμικό
        σε πλατφόρμες των λειτουργικών συστημάτων Mac OS και Windows, σε συσκευή που εκτελεί
        και τις δύο πλατφόρμες (δηλ. μηχάνημα διπλής εκκίνησης), τότε πρέπει να προμηθευτεί
        προηγουμένως δύο ξεχωριστές άδειες για το Λογισμικό. Αυτό ισχύει ακόμη και εάν δύο
        εκδόσεις του Λογισμικού, εκάστη σχεδιασμένη για πλατφόρμα διαφορετικού λειτουργικού
        συστήματος, παραδοθούν στον Πελάτη στο ίδιο μέσο.</p>
    <br>
    <p class="c5">
        2.1.6 Διανομή από διακομιστή. Όπως ορίζεται στην Τεκμηρίωση, ο Πελάτης μπορεί να
        αντιγράψει μια εικόνα του Λογισμικού σε ένα διακομιστή αρχείων Υπολογιστή εντός
        του Εσωτερικού δικτύου του Πελάτη («Διακομιστής»), με σκοπό τη λήψη και εγκατάσταση
        του Λογισμικού στους υπολογιστές εντός του ιδίου Εσωτερικού δικτύου για χρήση, σύμφωνα
        με όσα επιτρέπονται βάσει της Ενότητας 2.</p>
    <br>
    <p class="c5">
        2.1.7 Χρήση διακομιστή.</p>
    <br>
    <p class="c5">
        2.1.7.1 Όπως ορίζεται σε ξεχωριστό έγγραφο αγοράς ή στην Τεκμηρίωση και σύμφωνα
        με τους περιορισμούς άδειας χρήσης που αναφέρονται στην παρούσα Σύμβαση, ο Πελάτης
        μπορεί να εγκαταστήσει το Λογισμικό σε ένα Διακομιστή, αποκλειστικά για να επιτραπεί
        σε ένα άτομο η πρόσβαση και η χρήση του Λογισμικού από έναν Υπολογιστή στο ίδιο
        Εσωτερικό δίκτυο («Χρήστης δικτύου»). Ο Χρήστης δικτύου που έχει πρόσβαση στο εν
        λόγω Λογισμικό στο Διακομιστή, αναφέρεται ως «Χρήστης λογισμικού διακομιστή». Ο
        συνολικός αριθμός των Χρηστών λογισμικού διακομιστή (όχι ο αριθμός χρηστών που κάνουν
        ταυτόχρονη χρήση) δεν επιτρέπεται να υπερβαίνει τον Επιτρεπόμενο αριθμό. Παραδείγματος
        χάριν, εάν ο Πελάτης έχει αγοράσει 10 άδειες χρήσης του Λογισμικού (ο Επιτρεπόμενος
        αριθμός είναι 10) και ο Πελάτης επιλέξει να εγκαταστήσει το Λογισμικό σε ένα Διακομιστή,
        τότε ο Πελάτης μπορεί να επιτρέψει την πρόσβαση στο Λογισμικό μόνο σε έως 10 Χρήστες
        λογισμικού διακομιστή (ακόμα και στην περίπτωση κατά την οποία ο Πελάτης διαθέτει
        περισσότερους από 10 Χρήστες δικτύου ή λιγότερους από 10 ταυτόχρονους χρήστες του
        Λογισμικού).</p>
    <br>
    <p class="c5">
        2.1.7.2 Για λόγους αποσαφήνισης και χωρίς περιορισμό, σύμφωνα με τα ανωτέρω, δεν
        επιτρέπεται στον Πελάτη η εγκατάσταση του Λογισμικού ή η πρόσβαση (είτε απευθείας
        είτε μέσω εντολών, δεδομένων ή οδηγιών) σε αυτό: (α) από ή προς έναν Υπολογιστή
        που δεν αποτελεί μέρος του Εσωτερικού δικτύου του Πελάτη, (β) για την ενεργοποίηση
        υπηρεσιών προς ομάδες εργασίας μέσω Internet ή φιλοξενηθείσες υπηρεσίες Web, (γ)
        από οποιοδήποτε φυσικό ή νομικό πρόσωπο που δεν διαθέτει άδεια για τη χρήση του
        Λογισμικού δυνάμει έγκυρης άδειας της Adobe, (δ) ως συστατικό στοιχείο ενός συστήματος,
        μιας ροής εργασιών ή υπηρεσίας προσβάσιμης από χρήστες περισσότερους του Επιτρεπόμενου
        αριθμού ή (ε) για λειτουργίες που δεν εγκαινιάστηκαν από μεμονωμένο χρήστη (π.χ.
        αυτόματη επεξεργασία διακομιστή).</p>
    <br>
    <p class="c5">
        2.2 Συμμετοχή. Η παρούσα Ενότητα 2.2 ισχύει για τους Πελάτες που έχουν αγοράσει
        υπηρεσία ή άδεια χρήσης βάσει συμμετοχής, όπως η συμμετοχή Creative Cloud (συλλήβδην
        εφεξής, «Συμμετοχή»).</p>
    <br>
    <p class="c5">
        2.2.1 Online υπηρεσίες της Adobe που σχετίζονται με τη Συμμετοχή. Σύμφωνα με τη
        συνεχή συμμόρφωση του Πελάτη με την παρούσα Σύμβαση και την πληρωμή των χρεώσεων
        που ισχύουν για τη συμμετοχή, εάν υπάρχουν, η Adobe παραχωρεί στον Πελάτη ένα μη
        αποκλειστικό, στα πλαίσια της Περιοχής και περιορισμένο δικαίωμα πρόσβασης και χρήσης
        του Λογισμικού και της σχετικής Online υπηρεσίας της Adobe (όπως περιγράφεται στην
        Ενότητα 16.4.1) στα πλαίσια της Συμμετοχής, σύμφωνα με τους όρους που αναφέρονται
        στην παρούσα Σύμβαση και τους Πρόσθετους όρους χρήσης (όπως προσδιορίζεται ο όρος
        στην παρακάτω Ενότητα 14.1.3).</p>
    <br>
    <p class="c5">
        2.2.2 Άδεια χρήσης Λογισμικού που σχετίζεται με τη Συμμετοχή. Σύμφωνα με τη συνεχή
        συμμόρφωση του Πελάτη με την παρούσα Σύμβαση και την πληρωμή των χρεώσεων που ισχύουν
        για τη συμμετοχή, η Adobe παραχωρεί στον Πελάτη μια μη αποκλειστική και περιορισμένη
        εγκατάσταση και χρήση του Λογισμικού: (α) στην Περιοχή, (β) κατά την περίοδο ισχύος
        της Συμμετοχής («Περίοδος συμμετοχής») και (γ) κατά τρόπο συνεπή με τους όρους της
        παρούσας Σύμβασης και την ισχύουσα Τεκμηρίωση. Με τη λήξη ή την καταγγελία της Περιόδου
        συμμετοχής, (x) μέρος του Λογισμικού ή το σύνολό ενδέχεται να πάψει να λειτουργεί
        χωρίς προηγούμενη ειδοποίηση και (y) ο Πελάτης δεν επιτρέπεται να χρησιμοποιεί το
        Λογισμικό, εκτός εάν ο Πελάτης έχει ανανεώσει τη συμμετοχή. Όλοι οι όροι που σχετίζονται
        με το συγκεκριμένο Λογισμικό όπως αναφέρονται στην παρούσα Σύμβαση θα παραμείνουν
        σε ισχύ και θα εξακολουθούν να ισχύουν για τον Πελάτη και την από μέρους του χρήση
        του εν λόγω Λογισμικού.</p>
    <br>
    <p class="c5">
        2.2.3 Περιορισμοί. Ο Πελάτης συμφωνεί με τους ακόλουθους όρους και περιορισμούς
        που σχετίζονται με τη Συμμετοχή: (α) Η Adobe μπορεί να αλλάξει ανά πάσα στιγμή τον
        τύπο του Λογισμικού (όπως συγκεκριμένα προϊόντα, συστατικά στοιχεία, εκδόσεις, πλατφόρμες,
        γλώσσες, κ.λπ.) συμπεριλαμβανομένης της Συμμετοχής και δεν θα φέρει καμία ευθύνη
        έναντι του Πελάτη για την εν λόγω αλλαγή, (β) ενδέχεται να ζητηθεί από τον Πελάτη
        να συνδεθεί στο Internet και να παραμείνει συνδεδεμένος ανά πάσα στιγμή κατά τη
        διάρκεια της Περιόδου συμμετοχής, (γ) το Λογισμικό μπορεί να συνδεθεί αυτόματα στο
        Internet για επαλήθευση της Συμμετοχής του Πελάτη ανά πάσας στιγμή χωρίς ειδοποίηση
        και (δ) ο Πελάτης δεν επιτρέπεται να δώσει τη δυνατότητα ή να επιτρέψει σε άλλους
        τη χρήση του Λογισμικού με την ιδιότητα του Πελάτη.</p>
    <br>
    <p class="c5">
        2.3 Αρχεία περιεχομένου. Εκτός εάν αναφέρεται διαφορετικά στα αρχεία «Read-Me»,
        την Τεκμηρίωση ή σε άλλες άδειες χρήσης που σχετίζονται με τα Αρχεία περιεχομένου,
        ο Πελάτης μπορεί να χρησιμοποιήσει, να εμφανίσει, να τροποποιήσει, να αναπαραγάγει
        και να διανείμει οποιοδήποτε από τα Αρχεία περιεχομένου. Ωστόσο, ο Πελάτης δεν μπορεί
        να διανείμει μεμονωμένα τα Αρχεία περιεχομένου, (δηλαδή, σε περιπτώσεις όπου τα
        Αρχεία περιεχομένου είναι αυτά που καθορίζουν τη βασική αξία του διανεμόμενου προϊόντος)
        και δεν μπορεί να έχει οποιαδήποτε αξίωση σε δικαιώματα εμπορικών σημάτων στα Αρχεία
        περιεχομένου ή σε εργασίες που προκύπτουν εξαιτίας τους. Κανένας από τους όρους
        της παρούσας δεν επηρεάζει την ιδιοκτησία του Λογισμικού, όπως αναφέρεται στην Ενότητα
        3.</p>
    <br>
    <p class="c5">
        2.4 Δείγμα κώδικα εφαρμογής. Η τροποποίηση της μορφής του πηγαίου κώδικα των τμημάτων
        εκείνων των προγραμμάτων Λογισμικού που αναγνωρίζονται ρητώς ως δείγματα κώδικα,
        δείγματα κώδικα εφαρμογής, αποσπάσματα κώδικα, αρχεία κλάσης ActionScript ή δείγματα
        συστατικών στοιχείων (έκαστο «Δείγμα κώδικα εφαρμογής») στη συνοδευτική Τεκμηρίωση
        επιτρέπεται στον Πελάτη αποκλειστικά με σκοπό το σχεδιασμό, τη δημιουργία και τη
        διενέργεια δοκιμών σε δικτυακούς τόπους και εφαρμογές που αναπτύσσονται με χρήση
        προγραμμάτων λογισμικού της Adobe, υπό τον όρο εντούτοις ότι διαθέτει άδεια αντιγραφής
        και διανομής του Δείγματος κώδικα εφαρμογής (τροποποιημένου ή μη) αποκλειστικά και
        μόνο εφόσον πληρούνται οι παρακάτω προϋποθέσεις: (α) ο Πελάτης διανέμει μόνο τις
        εκδόσεις κώδικα μεταγλωττισμένου αντικειμένου (compiled object) του Δείγματος κώδικα
        εφαρμογής μαζί με την εφαρμογή του, (β) ο Πελάτης δεν περιλαμβάνει το Δείγμα κώδικα
        εφαρμογής σε οποιοδήποτε προϊόν ή εφαρμογή που προορίζεται για την ανάπτυξη δικτυακών
        τόπων, και (γ) ο Πελάτης δεν χρησιμοποιεί την επωνυμία, το λογότυπο, τα εικονίδια
        ή άλλα εμπορικά σήματα της Adobe για την εμπορική προώθηση της εφαρμογής του. Ο
        Πελάτης συμφωνεί ότι θα καταβάλει αποζημιώσεις για λογαριασμό της Adobe, ότι δεν
        θα εγείρει απαιτήσεις εναντίον της και ότι θα την υπερασπίζεται σε περίπτωση οποιασδήποτε
        απώλειας, ζημίας, αξιώσεων ή αγωγών, συμπεριλαμβανομένων και των δικηγορικών αμοιβών,
        που προκύπτουν με αφορμή ή αιτία τη χρήση ή τη διανομή της εφαρμογής του.</p>
    <br>
    <p class="c5">
        2.5 Γλώσσες προγραμματισμού. Το Λογισμικό ενδέχεται να περιλαμβάνει τμήματα των
        ExtendScript SDK και Pixel Bender SDK. Σύμφωνα με τους περιορισμούς που περιέχονται
        στην παρούσα Ενότητα 2, η Adobe παραχωρεί στον Πελάτη μη αποκλειστική, μη μεταβιβάσιμη
        άδεια χωρίς υποχρέωση καταβολής δικαιωμάτων εκμετάλλευσης για χρήση των ExtendScript
        SDK και Pixel Bender SDK, αποκλειστικά για λόγους εσωτερικής ανάπτυξης προγραμμάτων
        εφαρμογών, σχεδιασμένων να λειτουργούν με τα προϊόντα Adobe. Με εξαίρεση τα όσα
        περιγράφονται σαφώς στην παρούσα Eνότητα 2.5, κανένα τμήμα του ExtendScript SDK
        ή του Pixel Bender SDK δεν μπορεί να τροποποιηθεί ή να διανεμηθεί. Ο Πελάτης συμφωνεί
        ότι θα καταβάλει αποζημιώσεις για λογαριασμό της Adobe, ότι δεν θα εγείρει απαιτήσεις
        εναντίον της και ότι θα την υπερασπίζεται σε περίπτωση οποιασδήποτε απώλειας, ζημίας,
        αξιώσεων ή αγωγών, συμπεριλαμβανομένων των δικηγορικών αμοιβών, που προκύπτουν από
        την εν λόγω διανομή.</p>
    <br>
    <p class="c5">
        2.6 Αντίγραφα τεκμηρίωσης. Ο Πελάτης μπορεί να δημιουργήσει αντίγραφα της Τεκμηρίωσης
        για δική του εσωτερική χρήση σε συνδυασμό με τη χρήση του Λογισμικού, σύμφωνα με
        τους όρους της παρούσας σύμβασης, αλλά ο αριθμός των αντιγράφων δεν θα πρέπει να
        υπερβαίνει τον ευλόγως απαραίτητο.
    </p>
    <br>
    <p class="c4">
        <b>3. Δικαιώματα πνευματικής ιδιοκτησίας.</b></p>
    <br>
    <p class="c5">
        Το Λογισμικό και τα νόμιμα αντίγραφα που δημιουργεί ο Πελάτης αποτελούν πνευματική
        ιδιοκτησία της Adobe Systems Incorporated και των προμηθευτών της. Η δομή, η οργάνωση
        και ο πηγαίος κώδικας του Λογισμικού αποτελούν πολύτιμα εμπορικά μυστικά και εμπιστευτικές
        πληροφορίες της Adobe Systems Incorporated και των προμηθευτών της. Το Λογισμικό
        προστατεύεται από τη νομοθεσία, συμπεριλαμβανομένων ενδεικτικά των νόμων περί πνευματικής
        ιδιοκτησίας των Ηνωμένων Πολιτειών και άλλων χωρών και από τις διατάξεις των διεθνών
        συμβάσεων. Με την επιφύλαξη των όσων ορίζονται ρητώς στο παρόν έγγραφο, η παρούσα
        σύμβαση δεν παραχωρεί δικαιώματα πνευματικής ιδιοκτησίας επί του Λογισμικού. Όλα
        τα δικαιώματα που δεν εκχωρούνται ρητώς, επιφυλάσσονται υπέρ της Adobe και των προμηθευτών
        της.</p>
    <br>
    <p class="c4">
        <b>4. Περιορισμοί και απαιτήσεις.</b></p>
    <br>
    <p class="c5">
        4.1 Ειδοποιήσεις περί πνευματικής ιδιοκτησίας. Οποιοδήποτε επιτρεπόμενο αντίγραφο
        του Λογισμικού (συμπεριλαμβανομένης ενδεικτικά της Τεκμηρίωσης) που δημιουργεί ο
        Πελάτης, πρέπει να περιέχει τις ίδιες ειδοποιήσεις περί πνευματικής ιδιοκτησίας
        και άλλης ιδιοκτησίας που εμφανίζονται επί ή εντός του Λογισμικού.</p>
    <br>
    <p class="c5">
        4.2 Υποχρεώσεις χρήσης. Ο Πελάτης συμφωνεί ότι δεν θα χρησιμοποιήσει το Λογισμικό
        με τρόπο που δεν επιτρέπεται από την παρούσα σύμβαση και ότι δεν θα χρησιμοποιήσει
        το Λογισμικό κατά τρόπο που δεν συμβαδίζει με το σχεδιασμό ή την Τεκμηρίωσή του.</p>
    <br>
    <p class="c5">
        4.3 Απαγορεύονται οι τροποποιήσεις. Με εξαίρεση τα όσα ορίζονται ρητώς στις Ενότητες
        2 ή 16, ο Πελάτης δεν επιτρέπεται να τροποποιήσει, να μεταφέρει, να προσαρμόσει
        ή να μεταφράσει το Λογισμικό.</p>
    <br>
    <p class="c5">
        4.4 Απαγορεύεται η αποσυμπίληση (Reverse Engineering). Με εξαίρεση τα όσα επιτρέπονται
        ρητώς στην Ενότητα 16.1, ο Πελάτης δεν επιτρέπεται να προχωρήσει σε αποσυμπίληση,
        ανακατασκευή του πηγαίου ή αντικειμενικού κώδικα ή να επιχειρήσει άλλως να ανακαλύψει
        τον πηγαίο κώδικα του Λογισμικού.</p>
    <br>
    <p class="c5">
        4.5 Απαγορεύεται ο διαχωρισμός. Το Λογισμικό μπορεί να περιλαμβάνει διάφορες εφαρμογές
        και συστατικά στοιχεία, να έχει πρόσβαση σε διάφορες Online υπηρεσίες της Adobe,
        να υποστηρίζει πολλές πλατφόρμες και γλώσσες και μπορεί να παρέχεται στον Πελάτη
        σε πολλαπλά μέσα ή σε πολλαπλά αντίγραφα. Ωστόσο, το Λογισμικό έχει σχεδιαστεί και
        παρέχεται στον Πελάτη ως ενιαίο Προϊόν, για να χρησιμοποιηθεί ως ενιαίο προϊόν σε
        Υπολογιστές όπως επιτρέπεται στην παρούσα. Εκτός εάν επιτρέπεται ρητώς στην Τεκμηρίωση,
        δεν απαιτείται από τον Πελάτη να εγκαταστήσει όλα τα συστατικά στοιχεία του Λογισμικού,
        αλλά ο Πελάτης δεν επιτρέπεται να διαχωρίσει τα συστατικά μέρη του Λογισμικού για
        χρήση σε διαφορετικούς Υπολογιστές.</p>
    <br>
    <p class="c5">
        4.6 Απαγορεύεται η μεταβίβαση.</p>
    <br>
    <p class="c5">
        4.6.1 Ο ΠΕΛΑΤΗΣ ΔΕΝ ΜΠΟΡΕΙ ΝΑ ΕΝΟΙΚΙΑΣΕΙ, ΝΑ ΕΚΜΙΣΘΩΣΕΙ, ΝΑ ΠΩΛΗΣΕΙ Ή ΝΑ ΠΑΡΑΧΩΡΗΣΕΙ
        ΠΕΡΑΙΤΕΡΩ ΑΔΕΙΑ ΧΡΗΣΗΣ, ΝΑ ΕΚΧΩΡΗΣΕΙ Ή ΝΑ ΜΕΤΑΒΙΒΑΣΕΙ ΤΑ ΔΙΚΑΙΩΜΑΤΑ ΤΟΥ ΕΠΙ ΤΟΥ
        ΛΟΓΙΣΜΙΚΟΥ Ή ΝΑ ΠΑΡΑΣΧΕΙ ΕΞΟΥΣΙΟΔΟΤΗΣΗ ΓΙΑ ΑΝΤΙΓΡΑΦΗ ΟΠΟΙΟΥΔΗΠΟΤΕ ΜΕΡΟΥΣ ΤΟΥ ΛΟΓΙΣΜΙΚΟΥ
        ΣΕ ΥΠΟΛΟΓΙΣΤΕΣ ΑΛΛΩΝ ΠΡΟΣΩΠΩΝ ΦΥΣΙΚΩΝ Ή ΝΟΜΙΚΩΝ, ΜΕ ΕΞΑΙΡΕΣΗ ΤΑ ΟΣΑ ΕΝΔΕΧΟΜΕΝΩΣ
        ΟΡΙΖΟΝΤΑΙ ΡΗΤΩΣ ΣΤΗΝ ΠΑΡΟΥΣΑ.</p>
    <br>
    <p class="c5">
        4.6.2 Με εξαίρεση τα όσα αφορούν στα Προϊόντα εκπαιδευτικού λογισμικού (όπως ορίζονται
        στην ενότητα 16.3), το Λογισμικό προέκδοσης (όπως ορίζεται στην Ενότητα 16.2), το
        Λογισμικό αξιολόγησης, τα αντίγραφα του Λογισμικού που δεν προορίζονται για μεταπώληση
        ή το Λογισμικό που αποκτήθηκε μέσω προγράμματος πολλαπλών αδειών χρήσης («volume
        license») της Adobe και επιπλέον σύμφωνα με την Ενότητα 4.6.3, ο Πελάτης μπορεί
        να μεταφέρει μόνιμα όλα τα δικαιώματα χρήσης του Λογισμικού που διαθέτει σε άλλο
        φυσικό ή νομικό πρόσωπο εφόσον: (α) ο Πελάτης επίσης μεταβιβάζει στο εν λόγω φυσικό
        ή νομικό πρόσωπο (i) την παρούσα σύμβαση, (ii) τους σειριακούς αριθμούς, το Λογισμικό
        που περιλαμβάνεται σε μέσα που παρέχονται από την Adobe ή από εξουσιοδοτημένους
        διανομείς της και κάθε Λογισμικό ή υλικό που είναι συνδεδεμένο ή σε πακέτο ή προεγκατεστημένο
        μαζί με το Λογισμικό, περιλαμβανομένων όλων των αντιγράφων, Ενημερώσεων και Προηγουμένων
        εκδόσεων (όπως ορίζεται παρακάτω, στην Ενότητα 5) και (iii) όλα τα αντίγραφα του
        λογισμικού γραμματοσειρών για το εν λόγω φυσικό ή νομικό πρόσωπο, (β) ο Πελάτης
        δεν διατηρεί Ενημερώσεις, Προηγούμενες εκδόσεις ή αντίγραφα, περιλαμβανομένων των
        αντιγράφων ασφαλείας και των αντιγράφων που βρίσκονται αποθηκευμένα σε Υπολογιστή
        και (γ) ο αποδέκτης αποδέχεται τους όρους και τις προϋποθέσεις της παρούσας σύμβασης,
        καθώς επίσης και κάθε άλλον όρο βάσει του οποίου ο Πελάτης αγόρασε μια έγκυρη άδεια
        χρήσης του Λογισμικού. Επιπλέον πληροφορίες σχετικά με τη μεταφορά λογισμικού με
        πολλαπλές άδειες χρήσης διατίθενται στη διεύθυνση <a target="ADB-ESG" href="http://www.adobe.com/aboutadobe/volumelicensing/policies">
            http://www.adobe.com/aboutadobe/volumelicensing/policies</a>.
    </p>
    <br>
    <p class="c5">
        4.6.3 Εάν το Λογισμικό απαιτεί περιοδική ενεργοποίηση ή εγγραφή και η Adobe κάνει
        δεκτό το αίτημα του Πελάτη για εξαίρεσή του από την υποχρέωση της εν λόγω περιοδικής
        ενεργοποίησης ή εγγραφής, τότε εκτός από τους περιορισμούς που προσδιορίζονται στους
        Όρους ενεργοποίησης (όπως ορίζεται στην Ενότητα 14.3), το δικαίωμα μόνιμης μεταφοράς,
        όπως αναφέρεται στην Ενότητα 4.6.2 θα τερματιστεί αμέσως με την αποδοχή του εν λόγω
        αιτήματος.</p>
    <br>
    <p class="c5">
        4.7 Απαγορεύεται η διάθεση από γραφείο παροχής υπηρεσιών. Δεν επιτρέπεται η χρήση
        ή προσφορά του Λογισμικού από τον Πελάτη μέσω γραφείου παροχής υπηρεσιών. Στην Ενότητα
        16.6.3 παρέχεται μια περιορισμένη εξαίρεση μόνο για λογισμικό γραμματοσειρών.</p>
    <br>
    <p class="c5">
        4.8 Περιορισμοί σχετικοί με τους Χρόνους εκτέλεσης Adobe. Δεν επιτρέπεται η χρήση
        από τον Πελάτη των Χρόνων εκτέλεσης Adobe σε οποιαδήποτε συσκευή εκτός ηλεκτρονικού
        υπολογιστή (Η/Υ) ή με οποιαδήποτε ενσωματωμένη ή μη έκδοση οποιουδήποτε λειτουργικού
        συστήματος. Προς αποφυγή πάσης αμφιβολίας, και όλως ενδεικτικώς, δεν επιτρέπεται
        από τον Πελάτη η χρήση Χρόνων εκτέλεσης Adobe σε οποιαδήποτε (α) κινητή συσκευή,
        αποκωδικοποιητή, συσκευή χειρός, τηλέφωνο, κονσόλα βιντεοπαιχνιδιών, τηλεόραση,
        συσκευή αναπαραγωγής DVD, κέντρο οικιακής ψυχαγωγίας (media center), εξαιρουμένου
        του Windows XP Media Center Edition και των διαδόχων του, ηλεκτρονικό πίνακα ανακοινώσεων
        ή άλλες ψηφιακές επιγραφές, συσκευή Internet ή άλλες συσκευές συνδεδεμένες στο Internet,
        υπολογιστή τσέπης (PDA), ιατρική συσκευή, αυτόματη ταμειολογιστική μηχανή (ATM),
        συσκευές τηλεματικής, μηχανές παιχνιδιών, συστήματα οικιακού αυτοματισμού, περίπτερα,
        τηλεχειριστήρια ή κάθε άλλη ηλεκτρονική συσκευή ευρείας χρήσης, (β) κινητά, καλωδιακά,
        δορυφορικά ή τηλεοπτικά συστήματα που απαιτούν χειριστή ή (γ) άλλες συσκευές κλειστού
        συστήματος. Επιπλέον πληροφορίες σχετικά με την παραχώρηση αδειών χρήσης για τους
        Χρόνους εκτέλεσης Adobe διατίθενται στη διεύθυνση <a target="ADB-ESG" href="http://www.adobe.com/go/licensing_gr">
            http://www.adobe.com/go/licensing_gr</a>.
    </p>
    <br>
    <p class="c5">
        4.9 Περιοχή. Ο Πελάτης πρέπει να χρησιμοποιεί το Λογισμικό και να πραγματοποιεί
        πρόσβαση στις Υπηρεσίες Adobe Online μόνο εντός της Περιοχής και με τρόπο συνεπή
        προς την πολιτική ενεργοποίησης που περιγράφεται στη διεύθυνση <a target="ADB-ESG"
            href="http://www.adobe.com/go/activation_gr">http://www.adobe.com/go/activation_gr</a>.
        Η Adobe μπορεί να τερματίσει την άδεια που παρέχεται στο παρόν έγγραφο ή να αναστείλει
        τη Συμμετοχή ή την πρόσβαση στις Υπηρεσίες Adobe Online, εάν η Adobe καθορίσει ότι
        ο Πελάτης χρησιμοποιεί το Λογισμικό ή τις Υπηρεσίες Adobe Online εκτός της Περιοχής.
    </p>
    <br>
    <p class="c4">
        <b>5. Ενημερώσεις.</b></p>
    <br>
    <p class="c5">
        Εάν το Λογισμικό αποτελεί Ενημέρωση σε προηγούμενη έκδοση του λογισμικού της Adobe
        (η «Προηγούμενη έκδοση»), τότε η χρήση αυτής της Ενημέρωσης από τον Πελάτη εξαρτάται
        από την εκ μέρους του διατήρηση της Προηγούμενης έκδοσης. Επομένως, εάν ο Πελάτης
        προβεί σε έγκυρη μεταβίβαση αυτής της Ενημέρωσης σύμφωνα με την Ενότητα 4.6, πρέπει
        να μεταβιβάσει μαζί της και την Προηγούμενη έκδοση. Εάν ο Πελάτης επιθυμεί να χρησιμοποιήσει
        αυτήν την Ενημέρωση επιπροσθέτως της Προηγούμενης έκδοσης, μπορεί να το κάνει μόνο
        στον ίδιο Υπολογιστή, στον οποίο έχει εγκαταστήσει και χρησιμοποιεί την Προηγούμενη
        έκδοση. Τυχόν υποχρεώσεις τις οποίες ενδέχεται να έχει η Adobe για την υποστήριξη
        των Προηγούμενων εκδόσεων κατά τη διάρκεια της Περιόδου άδειας χρήσης μπορεί να
        λήξουν με τη διάθεση της εν λόγω Ενημέρωσης. Η Ενημέρωση δεν επιτρέπεται να χρησιμοποιηθεί
        με κανέναν άλλον τρόπο. Ενδέχεται να παρασχεθεί άδεια στον Πελάτη για επιπλέον αναβαθμίσεις
        από την Adobe, με επιπρόσθετους ή διαφορετικούς όρους.</p>
    <br>
    <p class="c4">
        <b>6. Περιορισμένη εγγύηση.</b></p>
    <br>
    <p class="c5">
        Με εξαίρεση τα όσα αναφέρονται σε ξεχωριστή σύμβαση ανάμεσα στην Adobe και έναν
        δικαιούχο άδειας χρήσης του Λογισμικού, η Adobe εγγυάται στο φυσικό ή νομικό πρόσωπο
        που αγοράζει πρώτο μια άδεια χρήσης για το Λογισμικό, προκειμένου να χρησιμοποιηθεί
        σύμφωνα με τους όρους της παρούσας σύμβασης, ότι το Λογισμικό θα λειτουργεί κανονικά
        σύμφωνα με το αντίστοιχο εγχειρίδιο χρήσης του Λογισμικού για την ελάχιστη χρονική
        περίοδο (α) ενενήντα (90) ημερών ή (β) την Περίοδο άδειας χρήσης που ισχύει από
        την παραλαβή του Λογισμικού («Περίοδος εγγύησης») όταν χρησιμοποιείται σε Συμβατό
        υπολογιστή. Σε περίπτωση μη ουσιωδών αποκλίσεων στη λειτουργία σε σχέση με το εγχειρίδιο
        χρήστη, δεν θα θεωρείται ότι προκύπτουν δικαιώματα εκ της εγγύησης. Η παρούσα περιορισμένη
        εγγύηση δεν ισχύει για τα εξής, τα οποία διατίθενται ΩΣ ΕΧΟΥΝ και χωρίς εγγύηση
        από την Adobe: (i) διορθώσεις, (ii) λογισμικό γραμματοσειρών, (iii) Λογισμικό προέκδοσης,
        δοκιμαστικές εκδόσεις, εναρκτήρια προϊόντα, προϊόντα για αξιολόγηση, δείγματα προϊόντων,
        Λογισμικό αξιολόγησης και αντίγραφα του Λογισμικού που δεν προορίζονται για μεταπώληση,
        (iv) δικτυακοί τόποι, Online υπηρεσίες της Adobe και Online υπηρεσίες τρίτων, (v)
        Υπηρεσίες επικυρωμένων εγγράφων (βλ. Ενότητα 16) και (vi) οποιοδήποτε λογισμικό
        που διατίθεται δωρεάν από την Adobe για δικτυακή λήψη (download) από δικτυακό τόπο
        της Adobe. Όλες οι αξιώσεις εκ της εγγύησης πρέπει να γίνουν, μαζί με την απόδειξη
        αγοράς, προς το Τμήμα υποστήριξης πελατών της Adobe εντός της εν λόγω Περιόδου εγγυήσεως.
        Επιπλέον πληροφορίες σχετικά με τις αξιώσεις εκ της εγγύησης διατίθενται στη διεύθυνση
        <a target="ADB-ESG" href="http://www.adobe.com/go/support_gr">http://www.adobe.com/go/support_gr</a>.
        Η συνολική ευθύνη της Adobe και των θυγατρικών εταιρειών της, η οποία σχετίζεται
        με την εν λόγω αξίωση εκ της εγγύησης και η αποκλειστική αποζημίωση του Πελάτη στα
        πλαίσια οποιασδήποτε εγγύησης περιορίζεται, κατ' επιλογήν της Adobe, είτε στην υποστήριξη
        του Λογισμικού βάσει της αξίωσης εκ της εγγύησης ή την αντικατάσταση του Λογισμικού,
        είτε, εάν η υποστήριξη ή η αντικατάσταση δεν είναι δυνατό να πραγματοποιηθεί σύμφωνα
        με την κρίση της Adobe, στην επιστροφή χρημάτων που καταβλήθηκαν από τον Πελάτη
        για την παραχώρηση άδειας χρήσης του Λογισμικού (εάν ισχύει κάτι τέτοιο). Η ΠΕΡΙΟΡΙΣΜΕΝΗ
        ΕΓΓΥΗΣΗ ΠΟΥ ΟΡΙΖΕΤΑΙ ΣΕ ΑΥΤΗΝ ΤΗΝ ΕΝΟΤΗΤΑ ΠΑΡΑΧΩΡΕΙ ΣΤΟΝ ΠΕΛΑΤΗ ΣΥΓΚΕΚΡΙΜΕΝΑ ΝΟΜΙΚΑ
        ΔΙΚΑΙΩΜΑΤΑ. Ο ΠΕΛΑΤΗΣ ΕΝΔΕΧΕΤΑΙ ΝΑ ΕΧΕΙ ΚΑΙ ΑΛΛΑ ΔΙΚΑΙΩΜΑΤΑ ΠΟΥ ΑΠΟΡΡΕΟΥΝ ΑΠΟ ΤΟ
        ΝΟΜΟ ΚΑΙ ΤΑ ΟΠΟΙΑ ΜΠΟΡΕΙ ΝΑ ΔΙΑΦΕΡΟΥΝ ΑΝΑΛΟΓΑ ΜΕ ΤΗ ΔΙΚΑΙΟΔΟΣΙΑ. Η ADOBE ΔΕΝ ΕΠΙΔΙΩΚΕΙ
        ΤΟΝ ΠΕΡΙΟΡΙΣΜΟ ΤΩΝ ΔΙΚΑΙΩΜΑΤΩΝ ΤΟΥ ΠΕΛΑΤΗ ΠΟΥ ΑΠΟΡΡΕΟΥΝ ΑΠΟ ΤΗΝ ΕΓΓΥΗΣΗ ΣΕ ΟΠΟΙΟΝΔΗΠΟΤΕ
        ΒΑΘΜΟ ΠΟΥ ΔΕΝ ΕΠΙΤΡΕΠΕΤΑΙ ΑΠΟ ΤΟ ΝΟΜΟ. Ανατρέξτε στην Ενότητα 16 για τις διατάξεις
        περί δικαιοδοσίας ή απευθυνθείτε στο Τμήμα υποστήριξης πελατών της Adobe.
    </p>
    <br>
    <p class="c4">
        <b>7. Αποποίηση.</b></p>
    <br>
    <p class="c5">
        Η ΠΕΡΙΟΡΙΣΜΕΝΗ ΕΓΓΥΗΣΗ ΣΤΗΝ ΕΝΟΤΗΤΑ 6 ΚΑΙ ΟΠΟΙΑΔΗΠΟΤΕ ΝΟΜΙΜΗ ΕΓΓΥΗΣΗ ΚΑΙ ΑΠΟΖΗΜΙΩΣΗ
        ΠΟΥ ΔΕΝ ΜΠΟΡΕΙ ΝΑ ΑΠΟΚΛΕΙΣΤΕΙ Ή ΝΑ ΠΕΡΙΟΡΙΣΤΕΙ ΣΥΜΦΩΝΑ ΜΕ ΤΟ ΝΟΜΟ ΕΙΝΑΙ ΟΙ ΜΟΝΕΣ
        ΙΣΧΥΟΥΣΕΣ ΕΓΓΥΗΣΕΙΣ ΚΑΙ ΑΠΟΚΛΕΙΣΤΙΚΕΣ ΑΠΟΖΗΜΙΩΣΕΙΣ ΣΧΕΤΙΚΑ ΜΕ ΤΟ ΛΟΓΙΣΜΙΚΟ. ΕΚΤΟΣ
        ΑΠΟ ΤΗΝ ΠΡΟΣΦΕΡΟΜΕΝΗ ΚΑΙ ΤΙΣ ΝΟΜΙΜΕΣ ΕΓΓΥΗΣΕΙΣ ΚΑΙ ΕΠΑΝΟΡΘΩΣΕΙΣ, Η ADOBE, ΟΙ ΘΥΓΑΤΡΙΚΕΣ
        ΕΤΑΙΡΕΙΕΣ ΑΥΤΗΣ, ΟΙ ΠΡΟΜΗΘΕΥΤΕΣ ΚΑΙ ΟΙ ΑΡΧΕΣ ΠΙΣΤΟΠΟΙΗΣΗΣ (ΟΠΩΣ ΟΡΙΖΟΝΤΑΙ ΠΑΡΑΚΑΤΩ)
        ΑΠΟΠΟΙΟΥΝΤΑΙ ΟΛΕΣ ΤΙΣ ΕΓΓΥΗΣΕΙΣ, ΠΡΟΫΠΟΘΕΣΕΙΣ, ΔΗΛΩΣΕΙΣ ΚΑΙ ΟΡΟΥΣ, ΡΗΤΑ Ή ΣΙΩΠΗΡΑ,
        ΠΟΥ ΕΠΙΒΑΛΛΟΝΤΑΙ ΑΠΟ ΤΟ ΓΡΑΠΤΟ ΔΙΚΑΙΟ, ΤΟ ΚΟΙΝΟ ΔΙΚΑΙΟ, ΤΑ ΕΘΙΜΑ ΚΑΙ ΣΥΝΑΛΛΑΚΤΙΚΑ
        ΗΘΗ Ή ΑΛΛΩΣ ΣΧΕΤΙΚΑ ΜΕ ΟΠΟΙΑΔΗΠΟΤΕ ΑΛΛΑ ΘΕΜΑΤΑ, ΟΠΩΣ ΕΙΝΑΙ ΕΝΔΕΙΚΤΙΚΑ Η ΑΠΟΔΟΣΗ,
        ΑΣΦΑΛΕΙΑ, Η ΜΗ ΠΡΟΣΒΟΛΗ ΔΙΚΑΙΩΜΑΤΩΝ ΤΡΙΤΩΝ, Η ΕΝΣΩΜΑΤΩΣΗ, Η ΕΜΠΟΡΕΥΣΙΜΟΤΗΤΑ, Η ΑΔΙΑΤΑΡΑΚΤΗ
        ΝΟΜΗ ΚΑΙ ΚΑΤΟΧΗ, Η ΙΚΑΝΟΠΟΙΗΤΙΚΗ ΠΟΙΟΤΗΤΑ ΚΑΙ Η ΚΑΤΑΛΛΗΛΟΤΗΤΑ ΓΙΑ ΟΠΟΙΟΝΔΗΠΟΤΕ ΣΥΓΚΕΚΡΙΜΕΝΟ
        ΣΚΟΠΟ. ΕΚΤΟΣ ΑΠΟ ΟΠΟΙΑΔΗΠΟΤΕ ΠΡΟΣΦΕΡΟΜΕΝΗ ΚΑΙ ΝΟΜΙΜΗ ΕΓΓΥΗΣΗ ΚΑΙ ΑΠΟΖΗΜΙΩΣΗ, ΤΟ
        ΛΟΓΙΣΜΙΚΟ ΚΑΙ Η ΠΡΟΣΒΑΣΗ ΣΕ ΟΠΟΙΟΝΔΗΠΟΤΕ ΔΙΚΤΥΑΚΟ ΤΟΠΟ, ΟΙ ONLINE ΥΠΗΡΕΣΙΕΣ ΑΠΟ
        ΤΗΝ ADOBE Ή ΤΡΙΤΟΥΣ ΚΑΙ ΟΙ ΥΠΗΡΕΣΙΕΣ ΑΡΧΩΝ ΠΙΣΤΟΠΟΙΗΣΗΣ ΠΑΡΕΧΟΝΤΑΙ ΩΣ ΕΧΟΥΝ ΚΑΙ
        ΜΕ ΟΛΑ ΤΑ ΣΦΑΛΜΑΤΑ. Η ΠΑΡΟΥΣΑ ΑΠΟΠΟΙΗΣΗ ΤΗΣ ΕΓΓΥΗΣΗΣ ΠΙΘΑΝΩΣ ΝΑ ΜΗΝ ΙΣΧΥΕΙ ΣΕ ΟΡΙΣΜΕΝΕΣ
        ΔΙΚΑΙΟΔΟΣΙΕΣ. Ο ΠΕΛΑΤΗΣ ΠΙΘΑΝΟΝ ΝΑ ΕΧΕΙ ΠΡΟΣΘΕΤΑ ΝΟΜΙΜΑ ΔΙΚΑΙΩΜΑΤΑ ΕΓΓΥΗΣΗΣ, ΤΑ
        ΟΠΟΙΑ ΙΣΩΣ ΝΑ ΜΗΝ ΜΠΟΡΕΙ ΝΑ ΑΠΟΠΟΙΗΘΕΙ Ή ΝΑ ΑΠΟΚΗΡΥΞΕΙ. Η ADOBE ΔΕΝ ΕΠΙΔΙΩΚΕΙ ΤΟΝ
        ΠΕΡΙΟΡΙΣΜΟ ΤΩΝ ΔΙΚΑΙΩΜΑΤΩΝ ΤΟΥ ΠΕΛΑΤΗ ΠΟΥ ΑΠΟΡΡΕΟΥΝ ΑΠΟ ΤΗΝ ΕΓΓΥΗΣΗ ΣΕ ΟΠΟΙΟΝΔΗΠΟΤΕ
        ΒΑΘΜΟ ΠΟΥ ΔΕΝ ΕΠΙΤΡΕΠΕΤΑΙ ΑΠΟ ΤΟ ΝΟΜΟ. Οι διατάξεις της Ενότητας 7 και της Ενότητας
        8 θα εξακολουθούν να ισχύουν και μετά τη λύση της σύμβασης, ανεξάρτητα από την αιτία
        στην οποία οφείλεται, αλλά αυτό δεν θα συνεπάγεται ούτε θα γεννά δικαίωμα για συνέχιση
        της χρήσης του Λογισμικού μετά τη λύση της παρούσας σύμβασης.</p>
    <br>
    <p class="c4">
        <b>8. Περιορισμός της ευθύνης.</b></p>
    <br>
    <p class="c5">
        ΜΕ ΕΞΑΙΡΕΣΗ ΤΗΝ ΑΠΟΚΛΕΙΣΤΙΚΗ ΑΠΟΖΗΜΙΩΣΗ ΠΟΥ ΠΡΟΣΦΕΡΕΤΑΙ ΑΠΟ ΤΗΝ ADOBE ΑΝΩΤΕΡΩ ΚΑΙ
        ΟΠΟΙΕΣΔΗΠΟΤΕ ΑΛΛΕΣ ΑΠΟΖΗΜΙΩΣΕΙΣ ΠΟΥ ΔΕΝ ΜΠΟΡΟΥΝ ΝΑ ΑΠΟΚΛΕΙΣΤΟΥΝ Ή ΝΑ ΠΕΡΙΟΡΙΣΤΟΥΝ
        ΣΥΜΦΩΝΑ ΜΕ ΤΟ ΝΟΜΟ, Η ADOBE, ΟΙ ΘΥΓΑΤΡΙΚΕΣ ΕΤΑΙΡΕΙΕΣ ΑΥΤΗΣ, ΟΙ ΠΡΟΜΗΘΕΥΤΕΣ ΤΗΣ ΚΑΙ
        ΟΙ ΑΡΧΕΣ ΠΙΣΤΟΠΟΙΗΣΗΣ ΔΕΝ ΘΑ ΦΕΡΟΥΝ ΕΥΘΥΝΗ ΕΝΑΝΤΙ ΤΟΥ ΠΕΛΑΤΗ ΓΙΑ ΟΠΟΙΑΔΗΠΟΤΕ ΑΠΩΛΕΙΑ,
        ΖΗΜΙΑ, ΑΞΙΩΣΗ Ή ΔΑΠΑΝΗ, ΣΥΜΠΕΡΙΛΑΜΒΑΝΟΜΕΝΗΣ ΟΠΟΙΑΣΔΗΠΟΤΕ ΕΜΜΕΣΗΣ Ή ΑΠΟΘΕΤΙΚΗΣ ΖΗΜΙΑΣ,
        ΔΙΑΦΥΓΟΝΤΩΝ ΚΕΡΔΩΝ, ΑΠΩΛΕΙΑΣ ΕΞΟΙΚΟΝΟΜΗΘΕΙΣΩΝ ΔΑΠΑΝΩΝ, ΚΑΙ ΖΗΜΙΑΣ ΠΟΥ ΠΡΟΚΥΠΤΕΙ
        ΑΠΟ ΔΙΑΚΟΠΗ ΤΗΣ ΕΠΙΧΕΙΡΗΜΑΤΙΚΗΣ ΔΡΑΣΤΗΡΙΟΤΗΤΑΣ, ΤΡΑΥΜΑΤΙΣΜΟΥ Ή ΑΔΥΝΑΜΙΑΣ ΕΠΙΔΕΙΞΗΣ
        ΔΕΟΥΣΑΣ ΕΠΙΜΕΛΕΙΑΣ Ή ΑΞΙΩΣΕΩΝ ΤΡΙΤΩΝ, ΑΚΟΜΑ ΚΑΙ ΑΝ ΚΑΠΟΙΟΣ ΕΚΠΡΟΣΩΠΟΣ ΤΗΣ ADOBE
        ΕΙΧΕ ΕΝΗΜΕΡΩΘΕΙ ΓΙΑ ΤΗΝ ΠΙΘΑΝΟΤΗΤΑ ΜΙΑΣ ΤΕΤΟΙΑΣ ΑΠΩΛΕΙΑΣ, ΖΗΜΙΑΣ, ΑΞΙΩΣΕΩΝ Ή ΔΑΠΑΝΩΝ.
        ΣΕ ΚΑΘΕ ΠΕΡΙΠΤΩΣΗ, Η ΣΥΝΟΛΙΚΗ ΕΥΘΥΝΗ ΤΗΣ ADOBE ΚΑΙ ΤΩΝ ΘΥΓΑΤΡΙΚΩΝ ΕΤΑΙΡΕΙΩΝ ΑΥΤΗΣ,
        ΤΩΝ ΠΡΟΜΗΘΕΥΤΩΝ ΤΗΣ ΚΑΙ ΤΩΝ ΑΡΧΩΝ ΠΙΣΤΟΠΟΙΗΣΗΣ ΒΑΣΕΙ Ή ΣΕ ΣΧΕΣΗ ΜΕ ΤΗΝ ΠΑΡΟΥΣΑ ΣΥΜΒΑΣΗ
        ΠΕΡΙΟΡΙΖΕΤΑΙ ΣΤΟ ΠΟΣΟ ΠΟΥ ΚΑΤΑΒΛΗΘΗΚΕ ΓΙΑ ΤΟ ΛΟΓΙΣΜΙΚΟ, ΕΦΟΣΟΝ ΙΣΧΥΕΙ. Ο ΕΝ ΛΟΓΩ
        ΠΕΡΙΟΡΙΣΜΟΣ ΘΑ ΙΣΧΥΕΙ ΑΚΟΜΑ ΚΑΙ ΣΤΗΝ ΠΕΡΙΠΤΩΣΗ ΘΕΜΕΛΙΩΔΟΥΣ Ή ΟΥΣΙΩΔΟΥΣ ΠΑΡΑΒΙΑΣΗΣ
        ΤΩΝ ΟΡΩΝ ΤΗΣ ΣΥΜΒΑΣΗΣ Ή ΠΑΡΑΒΙΑΣΗΣ ΤΩΝ ΟΥΣΙΩΔΩΝ ΟΡΩΝ ΤΗΣ ΠΑΡΟΥΣΑΣ ΣΥΜΒΑΣΗΣ. Κανένας
        όρος από τους αναφερόμενους στην παρούσα σύμβαση δεν περιορίζει την ευθύνη της Adobe
        ενώπιον του Πελάτη σε περίπτωση θανάτου ή σωματικής βλάβης που οφείλεται σε αμέλεια
        της Adobe ή για την διάπραξη απάτης. Η Adobe ενεργεί για λογαριασμό των θυγατρικών
        της εταιρειών, των προμηθευτών της και των Αρχών πιστοποίησης για την αποποίηση,
        τον αποκλεισμό και τον περιορισμό υποχρεώσεων, εγγυήσεων και ευθύνης, αλλά σε καμία
        άλλη περίπτωση και για κανέναν άλλο σκοπό.</p>
    <br>
    <p class="c5">
        ΟΙ ΑΝΩΤΕΡΩ ΠΕΡΙΟΡΙΣΜΟΙ ΚΑΙ ΕΞΑΙΡΕΣΕΙΣ ΙΣΧΥΟΥΝ ΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ
        ΔΙΚΑΙΟ ΣΤΗ ΔΙΚΑΙΟΔΟΣΙΑ ΤΟΥ ΠΕΛΑΤΗ. ΑΥΤΟΣ Ο ΠΕΡΙΟΡΙΣΜΟΣ ΕΥΘΥΝΗΣ ΠΙΘΑΝΩΣ ΝΑ ΜΗΝ ΙΣΧΥΕΙ
        ΣΕ ΟΡΙΣΜΕΝΕΣ ΔΙΚΑΙΟΔΟΣΙΕΣ. Ο ΠΕΛΑΤΗΣ ΠΙΘΑΝΟΝ ΝΑ ΕΧΕΙ ΔΙΚΑΙΩΜΑΤΑ ΠΟΥ ΔΕΝ ΕΙΝΑΙ ΔΥΝΑΤΟ
        ΝΑ ΑΠΟΠΟΙΗΘΕΙ ΣΥΜΦΩΝΑ ΜΕ ΤΟ ΝΟΜΟ ΠΕΡΙ ΠΡΟΣΤΑΣΙΑΣ ΤΟΥ ΚΑΤΑΝΑΛΩΤΗ ΚΑΙ ΑΛΛΩΝ ΝΟΜΩΝ.
        Η ADOBE ΔΕΝ ΑΠΟΖΗΤΑ ΤΟΝ ΠΕΡΙΟΡΙΣΜΟ ΤΗΣ ΕΓΓΥΗΣΗΣ Ή ΤΩΝ ΑΠΟΖΗΜΙΩΣΕΩΝ ΤΗΣ ΜΕ ΟΠΟΙΟΝΔΗΠΟΤΕ
        ΜΗ ΣΥΝΝΟΜΟ ΤΡΟΠΟ. ΓΙΑ ΔΙΑΤΑΞΕΙΣ ΠΟΥ ΑΦΟΡΟΥΝ ΤΗ ΔΙΚΑΙΟΔΟΣΙΑ, ΑΝΑΤΡΕΞΤΕ ΣΤΗΝ ΕΝΟΤΗΤΑ
        16.</p>
    <br>
    <p class="c4">
        <b>9. Κανόνες περί εξαγωγών.</b></p>
    <br>
    <p class="c5">
        Ο Πελάτης αναγνωρίζει ότι το Λογισμικό υπόκειται στους Κανονισμούς περί διαχείρισης
        εξαγωγών των ΗΠΑ («EAR») και ότι ο Πελάτης θα συμμορφωθεί με τους EAR. Ο Πελάτης
        δεν θα αποστείλει, μεταφέρει, εξαγάγει ή επανεξαγάγει το Λογισμικό, άμεσα ή έμμεσα
        σε: (α) οποιεσδήποτε χώρες υπόκεινται σε περιορισμούς εξαγωγών των ΗΠΑ (συμπεριλαμβανομένων
        ενδεικτικά, της Κούβας, του Ιράν, της Νότιας Κορέας, του Σουδάν και της Συρίας),
        (β) οποιονδήποτε τελικό χρήστη για τον οποίο ο Πελάτης γνωρίζει ή έχει λόγο να γνωρίζει
        ότι θα το χρησιμοποιήσει για σχεδιασμό, ανάπτυξη ή παραγωγή πυρηνικών, χημικών ή
        βιολογικών όπλων ή πυραυλικών συστημάτων, οχημάτων εκτόξευσης στο διάστημα και πυραύλους
        μετεωρολογικών μετρήσεων ή συστήματα μη επανδρωμένων εναέριων οχημάτων ή (γ) κάθε
        τελικό χρήστη του οποίου η συμμετοχή στις συναλλαγές εξαγωγών των ΗΠΑ έχει απαγορευτεί
        από οποιαδήποτε ομοσπονδιακή υπηρεσία της κυβέρνησης των ΗΠΑ. Επιπλέον, αποτελεί
        ευθύνη του Πελάτη να συμμορφωθεί με οποιουσδήποτε τοπικούς νόμους της δικαιοδοσίας
        του, οι οποίοι μπορεί να έχουν αντίκτυπο στο δικαίωμά του να εισάγει, να εξάγει
        ή να χρησιμοποιεί το Λογισμικό. Εάν η Adobe γνωρίζει ότι έχει γίνει κάποια παραβίαση,
        ενδέχεται να απαγορευθεί στην Adobe η παροχή συντήρησης και υποστήριξης για το Λογισμικό.</p>
    <br>
    <p class="c4">
        <b>10. Εφαρμοστέο δίκαιο.</b></p>
    <br>
    <p class="c5">
        Εάν ο Πελάτης είναι καταναλωτής που χρησιμοποιεί το Λογισμικό μόνο για προσωπικούς
        και όχι για επιχειρηματικούς σκοπούς, τότε η παρούσα σύμβαση θα διέπεται από τους
        νόμους της δικαιοδοσίας στην οποία αγόρασε την άδεια χρήσης του Λογισμικού. Αν δεν
        είναι τέτοιος καταναλωτής, η παρούσα σύμβαση θα διέπεται και θα ερμηνεύεται σύμφωνα
        με το ισχύον ουσιαστικό δίκαιο: (α) της Πολιτείας της Καλιφόρνια, εάν η άδεια χρήσης
        του Λογισμικού αποκτήθηκε κατά τη διάρκεια της παραμονής του Πελάτη στις Ηνωμένες
        Πολιτείες, τον Καναδά ή το Μεξικό ή (β) της Ιαπωνίας, εάν η άδεια χρήσης του Λογισμικού
        αποκτήθηκε κατά τη διάρκεια της παραμονής του στην Ιαπωνία ή (γ) της Σιγκαπούρης,
        εάν η άδεια χρήσης του Λογισμικού αποκτήθηκε κατά τη διάρκεια της παραμονής του
        Πελάτη σε κράτος-μέλος της Ένωσης Χωρών της Νοτιοανατολικής Ασίας, της Λαϊκής Δημοκρατίας
        της Κίνας, της Ειδικής Διοικητικής Περιοχής του Χονγκ Κονγκ, της Ειδικής Διοικητικής
        Περιοχής του Μακάο, της Ταϊβάν ή της Δημοκρατίας της Κορέας ή (δ) της Αγγλίας, εάν
        αποκτήθηκε άδεια χρήσης του Λογισμικού κατά τη διάρκεια της παραμονής του Πελάτη
        σε οποιαδήποτε άλλη χώρα που δεν αναφέρεται παραπάνω. Τα αντίστοιχα δικαστήρια της
        κομητείας της Santa Clara στην Καλιφόρνια, σε περίπτωση που ισχύει το δίκαιο της
        Καλιφόρνια, το περιφερειακό δικαστήριο του Τόκιο στην Ιαπωνία, σε περίπτωση που
        ισχύει το ιαπωνικό δίκαιο, και τα αρμόδια δικαστήρια του Λονδίνου στην Αγγλία, σε
        περίπτωση που ισχύει το δίκαιο της Αγγλίας και της Ουαλίας, θα διαθέτουν μη αποκλειστική
        δικαιοδοσία σχετικά με οποιαδήποτε διαφορά προκύψει σχετικά με την παρούσα σύμβαση.
        Όταν ισχύει το δίκαιο της Σιγκαπούρης, οποιαδήποτε διαφωνία που θα προκύψει από
        ή σχετικά με αυτήν τη σύμβαση, συμπεριλαμβανομένου οποιουδήποτε ερωτήματος σχετικά
        με την ύπαρξη, την εγκυρότητα ή τη λύση της σύμβασης, θα αναφέρεται και τελικά θα
        επιλύεται με διαιτησία στη Σιγκαπούρη σύμφωνα με τους κανόνες διαιτησίας του κέντρου
        διεθνούς διαιτησίας της Σιγκαπούρης («SIAC») για την περίοδο που βρίσκονται σε ισχύ,
        οι οποίοι ενσωματώνονται όπως αποφασίζεται με αναφορά στη συγκεκριμένη ενότητα.
        Θα υπάρχει ένας διαιτητής, που επιλέγεται από κοινού από όλα τα μέρη. Εάν ο διαιτητής
        δεν επιλεγεί μέσα σε τριάντα (30) ημέρες από την έγγραφη απαίτηση ενός μέρους ώστε
        να υποβληθεί στη διαιτησία, την επιλογή θα πραγματοποιήσει ο Πρόεδρος της SIAC.
        Η γλώσσα της διαιτησίας θα είναι τα Αγγλικά. Με την επιφύλαξη οποιασδήποτε διάταξης
        στην παρούσα σύμβαση, είτε η Adobe είτε ο Πελάτης μπορούν να ζητήσουν από οποιαδήποτε
        δικαστική, διοικητική ή άλλη αρχή να διατάξει οποιαδήποτε προσωρινά ή συντηρητικά
        μέτρα, συμπεριλαμβανομένων της λήψης ασφαλιστικών μέτρων, ειδικής εκπλήρωσης συμβατικών
        υποχρεώσεων ή άλλης νόμιμης απαλλαγής, πριν από τη θέσπιση νομικών διαδικασιών ή
        διαδικασιών διαιτησίας ή κατά τη διάρκεια των διαδικασιών, για τη διατήρηση των
        δικαιωμάτων και των συμφερόντων τους ή για την επιβολή συγκεκριμένων όρων που είναι
        κατάλληλοι για προσωρινές αποζημιώσεις. Η παρούσα σύμβαση δεν θα διέπεται από τα
        ακόλουθα, η εφαρμογή των οποίων αποκλείεται ρητά με το παρόν: (α) το ιδιωτικό διεθνές
        δίκαιο οποιασδήποτε χώρας, (β) τη Συνθήκη των Ηνωμένων Εθνών για τις Συμβάσεις Διεθνούς
        Πώλησης Αγαθών και (γ) το Νόμο περί Ενιαίων Συναλλαγών Πληροφοριών Υπολογιστών (Uniform
        Computer Information Transactions Act - UCITA), όπως θεσπίζεται σε οποιαδήποτε δικαιοδοσία.</p>
    <br>
    <p class="c4">
        <b>11. Γενικές διατάξεις.</b></p>
    <br>
    <p class="c5">
        Εάν οποιοδήποτε μέρος της παρούσας σύμβασης καταστεί άκυρο και ανεκτέλεστο, αυτό
        δεν θίγει την εγκυρότητα και την ισχύ της υπόλοιπης σύμβασης, η οποία παραμένει
        σε ισχύ σύμφωνα με τους όρους της. Κάθε τροποποίηση της παρούσας σύμβασης μπορεί
        να γίνει μόνο εγγράφως και προσυπογράφεται από εξουσιοδοτημένο εκπρόσωπο της Adobe.
        Η αγγλική έκδοση της παρούσας σύμβασης θα είναι εκείνη που θα χρησιμοποιείται κατά
        την ερμηνεία της παρούσας. Αυτή είναι ολόκληρη η συμφωνία μεταξύ της Adobe και του
        Πελάτη σχετικά με το λογισμικό και υπερισχύει οποιωνδήποτε προγενέστερων δηλώσεων,
        συζητήσεων, δεσμεύσεων, επικοινωνιών ή διαφημίσεων σχετικά με το λογισμικό.</p>
    <br>
    <p class="c4">
        <b>12. Ειδοποίηση προς τους Τελικούς χρήστες της κυβέρνησης των ΗΠΑ.</b></p>
    <br>
    <p class="c5">
        12.1 Άδεια της Adobe Technology προς την κυβέρνηση των ΗΠΑ. Ο Πελάτης συμφωνεί ότι
        κατά την παραχώρηση της άδειας χρήσης λογισμικού της Adobe στην κυβέρνηση των ΗΠΑ,
        ή οποιονδήποτε συνεργάτη της, αυτή παρέχεται σύμφωνα με τις πολιτικές της 48 C.F.R.
        Ενότητας 12.212 (για πολιτικές υπηρεσίες) και της 48 C.F.R. Ενότητες 227.7202-1
        και 227.7202-4 (για το Υπουργείο Άμυνας). Σχετικά με τους τελικούς χρήστες της κυβέρνησης
        των ΗΠΑ, η Adobe συμφωνεί να συμμορφώνεται με όλους τους ισχύοντες νόμους περί ίσων
        ευκαιριών, περιλαμβανομένων, εάν κρίνεται κατάλληλο, των διατάξεων της Εκτελεστικής
        Εντολής 11246, ως έχει τροποποιηθεί, Ενότητα 402 του Νόμου περί Αναπροσαρμογής της
        Ενίσχυσης προς τους βετεράνους του πολέμου του Βιετνάμ του 1974 (38 USC 4212), και
        Ενότητα 503 του Νόμου περί αναπροσαρμογής του 1973 ως έχει τροποποιηθεί, και των
        κανονισμών της 41 CFR Μέρη 60-1 έως 60-60, 60-250, και 60-741. Η ρήτρα θετικής διάκρισης
        και οι κανονισμοί που περιέχονται στην προηγούμενη πρόταση ενσωματώνονται και αποτελούν
        αναπόσπαστο τμήμα της παρούσας συμφωνίας.
    </p>
    <br>
    <p class="c5">
        12.2 Εμπορικά προϊόντα. Σχετικά με τους Τελικούς χρήστες της κυβέρνησης των Η.Π.Α.,
        το λογισμικό αποτελεί «εμπορικό(ά) προϊόν(τα)», όπως αυτός ο όρος προσδιορίζεται
        στην 48 C.F.R. Ενότητα 2.101 και αποτελείται από το «εμπορικό λογισμικό για υπολογιστές»
        και από «εγχειρίδια εμπορικού λογισμικού για υπολογιστές», όπως αυτοί οι όροι προσδιορίζονται
        στην 48 C.F.R. Ενότητα 12.212 ή 48 C.F.R. Ενότητα 227.7202, ως ισχύουν. Σύμφωνα
        με την 48 C.F.R. Ενότητα 12.212 ή 48 C.F.R. Ενότητες 227.7202-1 έως 227.7202-4,
        όπως ισχύει, το εμπορικό λογισμικό για υπολογιστές και τα εγχειρίδια για το εμπορικό
        λογισμικό για υπολογιστές χορηγούνται με άδεια στους τελικούς χρήστες της κυβέρνησης
        των Η.Π.Α. (α) μόνο ως εμπορικά είδη και (β) μόνο με τα δικαιώματα εκείνα που χορηγούνται
        σε όλους τους υπόλοιπους τελικούς χρήστες σύμφωνα με τους όρους και τις προϋποθέσεις
        της παρούσας. Με την επιφύλαξη κάθε δικαιώματος που δεν έχει καταχωρηθεί σύμφωνα
        με τους νόμους περί πνευματικής ιδιοκτησίας των ΗΠΑ.</p>
    <br>
    <p class="c4">
        <b>13. Συμμόρφωση με τις Άδειες χρήσης.</b></p>
    <br>
    <p class="c5">
        Εάν ο Πελάτης αποτελεί επιχείρηση, εταιρεία ή οργανισμό, συμφωνεί ότι επιπροσθέτως
        οποιουδήποτε ελέγχου συμμόρφωσης σχετικά με την άδεια χρήσης που πραγματοποιείται
        από το Λογισμικό, όχι περισσότερο από μία φορά κάθε δώδεκα μήνες (12 μήνες), η Adobe
        ή εξουσιοδοτημένο στέλεχός της διατηρεί το δικαίωμα, κατόπιν ειδοποίησης προς τον
        Πελάτη επτά (7) ημέρες πριν, να πραγματοποιεί έλεγχο στα αρχεία, τα συστήματα και
        τις εγκαταστάσεις του προκειμένου να επαληθεύσει ότι η χρήση κάθε λογισμικού Adobe
        είναι σύμφωνη με τις έγκυρες άδειες χρήσης που έχει αποκτήσει από την Adobe. Παραδείγματος
        χάριν, η Adobe έχει δικαίωμα επί των αρχείων του Πελάτη που είναι χρήσιμα για να
        διαπιστωθεί εάν η εκάστοτε εγκατάσταση του λογισμικού συνοδεύεται ή όχι από καταχώριση
        του σειριακού αριθμού, και ο Πελάτης πρέπει να προμηθεύει άμεσα τα εν λόγω αρχεία
        στην Adobe, όταν του υποβάλλεται σχετικό αίτημα από την Adobe. Επιπλέον, ο Πελάτης
        πρέπει να παρέχει στην Adobe όλα τα αρχεία και τις πληροφορίες που απαιτεί, ώστε
        να επαληθευτεί ότι η χρήση οποιουδήποτε λογισμικού της Adobe είναι σύμφωνη με τις
        έγκυρες άδειες χρήσης από την Adobe εντός τριάντα (30) ημερών από το αίτημα της
        Adobe. Επιπλέον πληροφορίες σχετικά με τους σειριακούς αριθμούς διατίθενται στη
        διεύθυνση <a target="ADB-ESG" href="http://www.adobe.com/go/elicensing_gr">http://www.adobe.com/go/elicensing_gr</a>.
    </p>
    <br>
    <p class="c4">
        <b>14. Συνδεσιμότητα με το Internet και Ιδιωτικό απόρρητο.</b></p>
    <br>
    <p class="c5">
        14.1 Αυτόματες συνδέσεις με το Internet. Το Λογισμικό ενδέχεται να οδηγήσει σε αυτόματη
        σύνδεση του Υπολογιστή του Πελάτη στο Internet, χωρίς ειδοποίηση, και σε επικοινωνία
        με κάποιο δικτυακό τόπο ή τομέα της Adobe για λόγους όπως η επικύρωση άδειας χρήσης
        και η παροχή στον Πελάτη πρόσθετων πληροφοριών, δυνατοτήτων ή λειτουργιών. Εκτός
        αν ορίζεται διαφορετικά στις Ενότητες 14.2 έως και 14,7, οι παρακάτω διατάξεις ισχύουν
        για όλες τις αυτόματες συνδέσεις στο Internet από το Λογισμικό:</p>
    <br>
    <p class="c5">
        14.1.1 Κάθε φορά που το Λογισμικό συνδέεται στο Internet και επικοινωνεί με ένα
        δικτυακό τόπο της Adobe, ανεξάρτητα από το εάν αυτό γίνεται αυτομάτως ή λόγω ρητής
        απαίτησης του χρήστη, θα ισχύει η Πολιτική περί προστασίας ιδιωτικού απορρήτου.
        Η Πολιτική προστασίας ιδιωτικού απορρήτου της Adobe επιτρέπει την παρακολούθηση
        των επισκέψεων σε δικτυακούς τόπους και πραγματεύεται λεπτομερώς το θέμα της παρακολούθησης
        και χρήσης cookie, προειδοποιητικών σημάτων web και άλλων παρόμοιων εργαλείων.</p>
    <br>
    <p class="c5">
        14.1.2 Όποτε το Λογισμικό συνδέεται στην Adobe μέσω του Internet, συλλέγονται συγκεκριμένες
        πληροφορίες του Πελάτη και μεταδίδονται από το Λογισμικό στην Adobe σύμφωνα με την
        Πολιτική ηλεκτρονικής προστασίας ιδιωτικού απορρήτου της, στη διεύθυνση <a target="ADB-ESG"
            href="http://www.adobe.com/go/privacy_gr">http://www.adobe.com/go/privacy_gr</a>
        («Πολιτική ιδιωτικού απορρήτου»).</p>
    <br>
    <p class="c5">
        14.1.3 Εάν ο Πελάτης αποκτάει πρόσβαση σε μια Online υπηρεσία της Adobe (όπως ορίζεται
        στην Ενότητα 16.4 παρακάτω) ή ενεργοποιεί ή εγγράφει το Λογισμικό, ενδέχεται να
        μεταδίδονται στην Adobe και να αποθηκεύονται από αυτήν πρόσθετες πληροφορίες όπως
        το Αναγνωριστικό Adobe, το όνομα χρήστη και ο κωδικός πρόσβασης του Πελάτη, σύμφωνα
        με την Πολιτική ιδιωτικού απορρήτου και τους πρόσθετους όρους χρήσης που σχετίζονται
        με την εν λόγω Online υπηρεσία της Adobe (συλλήβδην εφεξής με τους όρους χρήσης
        Adobe.com και οποιουσδήποτε όρους χρήσης, οι «Πρόσθετοι όροι χρήσης»).</p>
    <br>
    <p class="c5">
        14.1.4 Όπως ορίζεται από την ισχύουσα νομοθεσία ή με τη σύμφωνη γνώμη του Πελάτη,
        η Adobe μπορεί (α) να στείλει στον Πελάτη μηνύματα συναλλαγής για τη διευκόλυνση
        της Online υπηρεσίας της Adobe ή για την ενεργοποίηση ή εγγραφή του Λογισμικού ή
        της Online υπηρεσίας της Adobe ή (β) να παρουσιάζει στοιχεία μάρκετινγκ στο προϊόν,
        προκειμένου να παρέχει πληροφορίες σχετικά με το Λογισμικό και άλλα προϊόντα και
        υπηρεσίες της Adobe, χρησιμοποιώντας πληροφορίες, συμπεριλαμβανομένων ενδεικτικά,
        της έκδοσης πλατφόρμας, της έκδοσης του Λογισμικού, της κατάστασης άδειας χρήσης
        και της γλώσσας.</p>
    <br>
    <p class="c5">
        14.2 Λήψη ενημερώσεων. Το Λογισμικό ενδέχεται να οδηγήσει σε αυτόματη σύνδεση του
        Υπολογιστή του Πελάτη στο Internet, χωρίς περαιτέρω ειδοποίηση, (είτε περιστασιακά
        είτε σε τακτική βάση) (α) για την πραγματοποίηση ελέγχων για Ενημερώσεις που διατίθενται
        για λήψη και εγκατάσταση στον Υπολογιστή και (β) για τη γνωστοποίηση στην Adobe
        των αποτελεσμάτων των προσπαθειών εγκατάστασης.</p>
    <br>
    <p class="c5">
        14.3 Ενεργοποίηση. Το Λογισμικό ενδέχεται να απαιτεί από τον Πελάτη (α) να αποκτήσει
        αναγνωριστικό Adobe, (β) να ενεργοποιήσει ή να απενεργοποιήσει το Λογισμικό, (γ)
        να καταχωρήσει το Λογισμικό ή (δ) να επικυρώσει τη Συμμετοχή. Η εν λόγω απαίτηση
        μπορεί να έχει ως αποτέλεσμα την αυτόματη σύνδεση του Υπολογιστή του Πελάτη στο
        Internet, χωρίς ειδοποίηση κατά την εγκατάσταση, την εκκίνηση και η σύνδεση αυτή
        να γίνεται περιστασιακά ή σε τακτική βάση. Όταν το Λογισμικό συνδεθεί, θα συγκεντρώσει
        και θα μεταβιβάσει πληροφορίες στην Adobe, όπως περιγράφεται στη διεύθυνση <a target="ADB-ESG"
            href="http://www.adobe.com/go/activation_gr">http://www.adobe.com/go/activation_gr</a>
        («Όροι ενεργοποίησης»). Το Λογισμικό ή ο Πελάτης μπορεί επίσης να λαμβάνει πληροφορίες
        από την Adobe σχετικά με την άδεια χρήσης, τη συνδρομή ή τη Συμμετοχή του Πελάτη.
        Η Adobe μπορεί να χρησιμοποιήσει τις εν λόγω πληροφορίες για να εντοπίσει ή να αποτρέψει
        δόλια ή μη εξουσιοδοτημένη χρήση, που δεν είναι σύμφωνη με έγκυρη άδεια χρήσης,
        συνδρομή ή Συμμετοχή. Αποτυχία ενεργοποίησης ή καταχώρησης του Λογισμικού, επικύρωσης
        της συνδρομής ή της Συμμετοχής ή αποφασιστικής αντιμετώπισης από την Adobe ψευδούς
        ή μη εξουσιοδοτημένης χρήσης του Λογισμικού, ενδέχεται να έχει ως αποτέλεσμα μειωμένη
        λειτουργικότητα, αδυναμία λειτουργίας του Λογισμικού ή καταγγελία ή αναστολή της
        συνδρομής ή της Συμμετοχής.</p>
    <br>
    <p class="c5">
        14.4 Απενεργοποίηση. Ο Πελάτης μπορεί να απενεργοποιήσει και να απεγκαταστήσει το
        Λογισμικό από τον Υπολογιστή του προκειμένου να εγκαταστήσει και να ενεργοποιήσει
        το Λογισμικό σε άλλον Υπολογιστή, σύμφωνα με την παρούσα σύμβαση («Απενεργοποίηση»),
        όπως περιγράφεται στη διεύθυνση <a target="ADB-ESG" href="http://www.adobe.com/go/activation_gr">
            http://www.adobe.com/go/activation_gr</a>. Για να γίνει απενεργοποίηση απαιτείται
        σύνδεση στο Internet.</p>
    <br>
    <p class="c5">
        14.5 Χρήση των Online υπηρεσιών. Το Λογισμικό ενδέχεται να οδηγήσει σε αυτόματη
        σύνδεση του Υπολογιστή του Πελάτη στο Internet, χωρίς περαιτέρω ειδοποίηση, είτε
        περιστασιακά είτε σε τακτική βάση, για τη διευκόλυνση της πρόσβασής του Πελάτη σε
        περιεχόμενο και υπηρεσίες που παρέχονται από την Adobe ή τρίτα μέρη, όπως περιγράφεται
        περαιτέρω στην Ενότητα 16.4 (Online υπηρεσίες). Επιπλέον, το Λογισμικό μπορεί, χωρίς
        περαιτέρω ειδοποίηση, να συνδέεται αυτόματα στο Internet για να ενημερώνει το υλικό
        που λαμβάνετε από τις υπηρεσίες αυτές, έτσι ώστε να παρέχει άμεση διαθεσιμότητα
        των εν λόγω υπηρεσιών, ακόμη και όταν ο υπολογιστής του Πελάτη δεν είναι συνδεδεμένος
        στο Internet.</p>
    <br>
    <p class="c5">
        14.6 Ψηφιακά πιστοποιητικά. Το Λογισμικό χρησιμοποιεί ψηφιακά πιστοποιητικά (όπως
        περιγράφεται στην Ενότητα 16.5) για να βοηθήσει τον Πελάτη στην αναγνώριση των αρχείων
        που έχει λάβει (π.χ. εφαρμογές και περιεχόμενο), καθώς και των εκδοτών αυτών των
        αρχείων. Για παράδειγμα, το Adobe AIR χρησιμοποιεί ψηφιακά πιστοποιητικά για να
        βοηθήσει τον Πελάτη να προσδιορίσει τον εκδότη των εφαρμογών Adobe AIR. Επίσης,
        η οικογένεια των προϊόντων Adobe Acrobat χρησιμοποιεί ψηφιακά πιστοποιητικά προκειμένου
        να υπογράψει και να επικυρώσει τις υπογραφές των εγγράφων με Μορφή φορητού εγγράφου
        («PDF») καθώς και για να επικυρώσει πιστοποιημένα έγγραφα PDF. Ο υπολογιστής του
        Πελάτη ενδέχεται να συνδεθεί στο Internet κατά την επικύρωση ενός ψηφιακού πιστοποιητικού.</p>
    <br>
    <p class="c5">
        14.7 Διαχειριστής ρυθμίσεων. Το Λογισμικό ενδέχεται να περιλαμβάνει το Flash Player.
        Η χρήση του Flash Player μπορεί να οδηγήσει σε αποθήκευση ορισμένων ρυθμίσεων χρήστη
        στον Υπολογιστή του Πελάτη ως τοπικό κοινόχρηστο αντικείμενο. Σχετίζονται με την
        παρουσία του Flash Player στον Υπολογιστή, επιτρέποντας στον Πελάτη να προσαρμόσει
        λειτουργίες χρόνου εκτέλεσης. Ο Διαχειριστής ρυθμίσεων για το Flash Player επιτρέπει
        στον Πελάτη να τροποποιεί ανάλογες ρυθμίσεις, μεταξύ των οποίων ο περιορισμός της
        δυνατότητας τρίτων να αποθηκεύουν τοπικά κοινόχρηστα αντικείμενα ή η παραχώρηση
        σε περιεχόμενο τρίτων του δικαιώματος πρόσβασης στο μικρόφωνο και την κάμερα του
        υπολογιστή. Περισσότερες πληροφορίες σχετικά με τον τρόπο διαμόρφωσης των ρυθμίσεων
        της έκδοσης του Flash Player, συμπεριλαμβανομένου του τρόπου απενεργοποίησης των
        τοπικών κοινόχρηστων αντικειμένων με το Διαχειριστή ρυθμίσεων για το Flash Player,
        διατίθεται στη διεύθυνση <a target="ADB-ESG" href="http://www.adobe.com/go/settingsmanager_gr">
            http://www.adobe.com/go/settingsmanager_gr</a>. Επιπλέον πληροφορίες σχετικά
        με τα τοπικά κοινόχρηστα αντικείμενα διατίθενται στη διεύθυνση <a target="ADB-ESG"
            href="http://www.adobe.com/go/flashplayer_security_gr">http://www.adobe.com/go/flashplayer_security_gr</a>.
    </p>
    <br>
    <p class="c4">
        <b>15. Επικοινωνίες μεταξύ ομότιμων.</b></p>
    <br>
    <p class="c5">
        Το Λογισμικό ενδέχεται να χρησιμοποιήσει τη σύνδεση του Πελάτη με ένα τοπικό δίκτυο,
        χωρίς περαιτέρω ειδοποίηση, για να συνδεθεί αυτόματα με άλλο λογισμικό της Adobe
        και με αυτόν τον τρόπο ενδέχεται να δείξει στο τοπικό δίκτυο ότι είναι διαθέσιμο
        για επικοινωνία με άλλο λογισμικό της Adobe. Αυτές οι συνδέσεις μπορεί να μεταφέρουν
        τη Διεύθυνση IP της σύνδεσης του Πελάτη στο τοπικό δίκτυο.</p>
    <br>
    <p class="c4">
        <b>16. Ειδικές διατάξεις και εξαιρέσεις.</b></p>
    <br>
    <p class="c5">
        Στην ενότητα αυτή καθορίζονται συγκεκριμένες διατάξεις που σχετίζονται με ορισμένα
        προϊόντα και συστατικά στοιχεία του Λογισμικού καθώς και με περιορισμένες εξαιρέσεις
        στους ανωτέρω όρους και τις προϋποθέσεις. Στο βαθμό που κάποια διάταξη της παρούσας
        ενότητας έρχεται σε αντίθεση με οποιονδήποτε από τους όρους ή τις συνθήκες της παρούσας
        σύμβασης, οι όροι που αναφέρονται στην ενότητα αυτή θα υπερισχύουν του εν λόγω όρου
        ή της συνθήκης.
    </p>
    <br>
    <p class="c5">
        16.1 Με επιφύλαξη παντός δικαιώματος. Διατάξεις Ευρωπαϊκού Οικονομικού Χώρου. Υποχρεωτική
        Ειδοποίηση για την Αυστραλία.</p>
    <br>
    <p class="c5">
        16.1.1 Η παρούσα σύμβαση δεν θίγει τα θεσμικά δικαιώματα οποιουδήποτε μέρους, συμπεριλαμβανομένων
        όσων ενεργούν με την ιδιότητα του καταναλωτή. Για παράδειγμα, όσον αφορά στους καταναλωτές
        της Νέας Ζηλανδίας που αγοράζουν το Λογισμικό για ιδιωτική ή οικιακή χρήση (όχι
        για επιχειρηματικούς σκοπούς), η παρούσα σύμβαση υπόκειται στο Νόμο περί εγγυήσεων
        για τον καταναλωτή.</p>
    <br>
    <p class="c5">
        16.1.2 Εάν ο Πελάτης απέκτησε το Λογισμικό στον Ευρωπαϊκό Οικονομικό Χώρο (Ε.Ο.Χ.),
        ο Πελάτης διαμένει συνήθως εντός του Ε.Ο.Χ. και είναι καταναλωτής (δηλαδή χρησιμοποιεί
        το Λογισμικό για προσωπικούς, μη επιχειρηματικούς σκοπούς), τότε η Ενότητα 6 (Περιορισμένη
        εγγύηση) δεν ισχύει για την αγορά και τη χρήση του Λογισμικού από τον Πελάτη. Αντιθέτως,
        η Adobe εγγυάται για 2 έτη από την αγορά του ότι το Λογισμικό παρέχει τις λειτουργίες
        που ορίζονται στο σχετικό εγχειρίδιο χρήστη (συλλήβδην εφεξής «συνομολογημένες λειτουργίες»)
        όταν χρησιμοποιείται σε Συμβατό υπολογιστή. Η μη ουσιώδης απόκλιση από τις συνομολογημένες
        λειτουργίες δεν θα θεωρείται ότι γεννά οποιοδήποτε δικαίωμα εκ της εγγύησης. Η ΠΑΡΟΥΣΑ
        ΕΓΓΥΗΣΗ ΔΕΝ ΙΣΧΥΕΙ ΓΙΑ ΛΟΓΙΣΜΙΚΟ ΤΟ ΟΠΟΙΟ Ο ΠΕΛΑΤΗΣ ΧΡΗΣΙΜΟΠΟΙΕΙ ΣΕ ΠΡΟΕΚΔΟΣΕΙΣ,
        ΔΟΚΙΜΑΣΤΙΚΕΣ ΕΚΔΟΣΕΙΣ, ΠΡΟΪΟΝΤΑ ΕΚΚΙΝΗΣΗΣ, ΔΕΙΓΜΑΤΑ ΠΡΟΪΟΝΤΟΣ Ή ΣΕ ΛΟΓΙΣΜΙΚΟ ΓΡΑΜΜΑΤΟΣΕΙΡΩΝ
        Ή ΣΤΟ ΒΑΘΜΟ ΠΟΥ ΤΟ ΛΟΓΙΣΜΙΚΟ ΔΕΝ ΜΠΟΡΕΙ ΝΑ ΕΚΤΕΛΕΣΤΕΙ ΔΙΟΤΙ ΕΧΕΙ ΤΡΟΠΟΠΟΙΗΘΕΙ ΑΠΟ
        ΤΟΝ ΠΕΛΑΤΗ. Για να εγείρει αξιώσεις εκ της εγγύησης, ο Πελάτης πρέπει να ενημερώσει
        το Τμήμα υποστήριξης πελατών της Adobe εντός 2 ετών, παρέχοντας την απόδειξη αγοράς
        του λογισμικού. Η Adobe θα επαληθεύσει εάν υπάρχει ελάττωμα στο Λογισμικό ή θα υποδείξει
        στον Πελάτη ότι το σφάλμα προέκυψε επειδή δεν έχει εγκαταστήσει σωστά το Λογισμικό
        (σε αυτήν την περίπτωση, η Adobe θα βοηθήσει τον Πελάτη). Εάν υπάρχει κάποιο ελάττωμα
        στο Λογισμικό, ο Πελάτης μπορεί να ζητήσει από την Adobe είτε επιστροφή χρημάτων
        είτε ένα διορθωμένο αντίγραφο ή αντίγραφο αντικατάστασης του Λογισμικού. Οι αιτήσεις
        πρέπει να συνοδεύονται από την απόδειξη αγοράς. Σε περίπτωση που τα στοιχεία της
        εγγύησης του Πελάτη τεκμηριωθούν, η Adobe θα ανταποκριθεί στην αίτηση του Πελάτη
        για επιδιόρθωση ή αντικατάσταση Λογισμικού, εκτός εάν δεν θεωρηθεί εύλογο για την
        Adobe να προβεί σε αυτήν την πράξη, και στην περίπτωση αυτή η Adobe θα επιστρέψει
        στον Πελάτη τα χρήματά του. Για πληροφορίες σχετικά με την εγγύηση, επικοινωνήστε
        με το Τμήμα υποστήριξης πελατών της Adobe.</p>
    <br>
    <p class="c5">
        Λάβετε υπόψη σας ότι οι διατάξεις της Ενότητας 8 (Περιορισμός της ευθύνης) θα συνεχίσουν
        να ισχύουν για τυχόν αξιώσεις ζημίας που εγείρει ο Πελάτης όσον αφορά στη χρήση
        του Λογισμικού. Παρόλα αυτά, η Adobe θεωρείται υπεύθυνη για άμεσες απώλειες που
        είναι εύλογα προβλέψιμες σε περίπτωση παραβίασης της παρούσας σύμβασης από την Adobe.
        Συνιστάται στον Πελάτη να λάβει όλα τα δέοντα μέτρα που απαιτούνται για την αποφυγή
        και τη μείωση των ζημιών, ειδικότερα για τη δημιουργία αντιγράφων ασφαλείας του
        Λογισμικού και των δεδομένων του υπολογιστή του.</p>
    <br>
    <p class="c5">
        Η παρούσα σύμβαση και συγκεκριμένα η Ενότητα 16.1.2 έχει ως σκοπό την περιγραφή
        των δικαιωμάτων του Πελάτη (συμπεριλαμβανομένων των θεσμικών δικαιωμάτων), σε περίπτωση
        που προκύψει κάποιο πρόβλημα με τη χρήση του Λογισμικού. Εάν τα θεσμικά δικαιώματα
        του Πελάτη είναι περισσότερα από την παρούσα περιγραφή, θα ισχύσουν τα θεσμικά του
        δικαιώματα.</p>
    <br>
    <p class="c5">
        16.1.3 Κανένας από τους όρους της παρούσας σύμβασης (συμπεριλαμβανομένης της Ενότητας
        4.4) δεν περιορίζει τυχόν δικαιώματα ανακατασκευής του Λογισμικού που παραχωρούνται
        στον Πελάτη βάσει της ισχύουσας νομοθεσίας. Για παράδειγμα, εάν ο Πελάτης βρίσκεται
        εντός της Ευρωπαϊκής Ένωσης (Ε.Ε.), υπό ορισμένες προϋποθέσεις ενδέχεται να έχει
        δικαιώματα που προβλέπονται από την ισχύουσα νομοθεσία όσον αφορά στην ανακατασκευή
        του Λογισμικού, εφόσον αυτό είναι αναγκαίο για την επίτευξη διαλειτουργικότητας
        του Λογισμικού με άλλο πρόγραμμα λογισμικού και εφόσον έχει προηγουμένως υποβάλλει
        εγγράφως αίτημα στην Adobe για την παροχή των πληροφοριών που απαιτούνται για την
        επίτευξη της εν λόγω διαλειτουργικότητας και η Adobe δεν έχει καταστήσει τις πληροφορίες
        αυτές διαθέσιμες. Επιπλέον, η εν λόγω ανακατασκευή μπορεί να πραγματοποιηθεί μόνο
        από τον Πελάτη ή από άλλο άτομο που έχει άδεια χρήσης ενός αντιγράφου του Λογισμικού
        εκ μέρους του Πελάτη. Η Adobe έχει το δικαίωμα επιβολής εύλογων όρων πριν από την
        παροχή των εν λόγω πληροφοριών. Οποιαδήποτε πληροφορία που παρέχεται από την Adobe
        ή αποκτάται από τον Πελάτη, δυνάμει της παρούσας σύμβασης, μπορεί να χρησιμοποιηθεί
        μόνο από τον Πελάτη για τον ενταύθα περιγραφόμενο σκοπό και δεν επιτρέπεται να αποκαλυφθεί
        σε τρίτους ή να χρησιμοποιηθεί για τη δημιουργία τυχόν λογισμικού που είναι ουσιωδώς
        παρεμφερές σε έκφραση με το Λογισμικό ή που χρησιμοποιείται για οποιαδήποτε άλλη
        ενέργεια που παραβιάζει τα δικαιώματα πνευματικής ιδιοκτησίας της Adobe ή των δικαιοπαρόχων
        της.</p>
    <br>
    <p class="c5">
        16.1.4 Εάν ο Πελάτης αποκτήσει το Λογισμικό στην Αυστραλία, τότε θα ισχύει η ακόλουθη
        διάταξη, παρά την ύπαρξη οποιασδήποτε αντίθετης πρόβλεψης στην παρούσα Σύμβαση:
    </p>
    <br>
    <p class="c5">
        ΕΙΔΟΠΟΙΗΣΗ ΠΡΟΣ ΤΟΥΣ ΚΑΤΑΝΑΛΩΤΕΣ ΣΤΗΝ ΑΥΣΤΡΑΛΙΑ:
    </p>
    <br>
    <p class="c5">
        Τα αγαθά που παρέχουμε συνοδεύονται από εγγυήσεις οι οποίες δεν είναι δυνατό να
        εξαιρεθούν σύμφωνα με τη Νομοθεσία περί Καταναλωτών της Αυστραλίας. Σε περίπτωση
        σοβαρού προβλήματος δικαιούστε αντικατάσταση ή επιστροφή χρημάτων και για οποιαδήποτε
        άλλη προβλέψιμη απώλεια ή ζημία δικαιούστε αποζημίωση. Επίσης, δικαιούστε επισκευή
        ή αντικατάσταση των αγαθών εάν αυτά δεν διαθέτουν αποδεκτή ποιότητα και το πρόβλημα
        δεν είναι πολύ σοβαρό. Τα προϊόντα λογισμικού μας συνοδεύει μια περιορισμένη εγγύηση
        διάρκειας 90 ημερών, την οποία παρέχει η Adobe Systems Software Ireland Limited,
        με έδρα στη διεύθυνση 4–6 Riverwalk, Citywest Business Campus, Dublin 24, Ireland,
        όπως καθορίζεται στη Σύμβαση. Εάν τα προϊόντα σας δεν διαθέτουν τα γενικά χαρακτηριστικά
        και τις λειτουργίες που περιγράφονται στην Τεκμηρίωση Χρήστη κατά την περίοδο των
        90 ημερών μετά την παράδοσή τους σε εσάς, μπορείτε να καλέσετε στο Τμήμα Υποστήριξης
        Πελατών της Adobe, στον αριθμό 1800 614 863, παρέχοντας λεπτομέρειες για το προϊόν
        σας, το σειριακό αριθμό και την απόδειξη αγοράς. Πιθανώς να σας ζητηθεί να επιστρέψετε
        το προϊόν λογισμικού στη διεύθυνση που σας παρέχουμε προς το παρόν, στην οποία περίπτωση
        η επιστροφή θα πραγματοποιηθεί με δικές σας δαπάνες. Τα οφέλη στα πλαίσια της εν
        λόγω εγγύησης υπολογίζονται πέραν των άλλων δικαιωμάτων και αποζημιώσεων που ενδέχεται
        να έχετε σύμφωνα με το νόμο.
    </p>
    <br>
    <p class="c5">
        16.2 Συμπληρωματικοί όροι λογισμικού προέκδοσης. Εάν το Λογισμικό αποτελεί προϊόν
        προέκδοσης ή λογισμικό beta («Λογισμικό προέκδοσης»), τότε ισχύει η ενότητα αυτή.
        Το Λογισμικό προέκδοσης δεν αποτελεί το τελικό προϊόν της Adobe και μπορεί να περιέχει
        ιούς, σφάλματα και τυχόν άλλα προβλήματα που ενδέχεται να προκαλέσουν βλάβες στο
        σύστημα ή άλλες βλάβες και απώλεια δεδομένων. Η Adobe μπορεί να μην εκδώσει ποτέ
        στην αγορά το Λογισμικό προέκδοσης. Εάν ο Πελάτης έχει λάβει το Λογισμικό προέκδοσης
        βάσει ξεχωριστής έγγραφης συμφωνίας, όπως η Σύμβαση παροχής άδειας χρήσης της Adobe
        Systems Incorporated για Λογισμικό προέκδοσης, η χρήση του Λογισμικού από τον Πελάτη
        θα διέπεται επίσης από την εν λόγω σύμβαση. Ο Πελάτης θα επιστρέψει ή θα καταστρέψει
        έγκαιρα όλα τα αντίγραφα του Λογισμικού προέκδοσης, μόλις του ζητηθεί από την Adobe
        ή με τη διάθεση της εμπορικής έκδοσης του εν λόγω Λογισμικού από την πλευρά της
        Adobe. Ο ΠΕΛΑΤΗΣ ΦΕΡΕΙ ΤΗΝ ΠΛΗΡΗ ΕΥΘΥΝΗ ΓΙΑ ΤΗ ΧΡΗΣΗ ΤΟΥ ΛΟΓΙΣΜΙΚΟΥ ΠΡΟΕΚΔΟΣΗΣ.
        ΓΙΑ ΠΛΗΡΟΦΟΡΙΕΣ ΣΧΕΤΙΚΑ ΜΕ ΤΗΝ ΠΕΡΙΟΡΙΣΜΕΝΗ ΕΓΓΥΗΣΗ ΚΑΙ ΤΟΥΣ ΠΕΡΙΟΡΙΣΜΟΥΣ ΕΥΘΥΝΗΣ
        ΠΟΥ ΔΙΕΠΟΥΝ ΤΟ ΛΟΓΙΣΜΙΚΟ ΠΡΟΕΚΔΟΣΗΣ, ΑΝΑΤΡΕΞΤΕ ΣΤΙΣ ΕΝΟΤΗΤΕΣ 6 ΚΑΙ 8.</p>
    <br>
    <p class="c5">
        16.3 Προϊόν εκπαιδευτικού λογισμικού. Εάν το Λογισμικό αποτελεί Προϊόν εκπαιδευτικού
        λογισμικού (Λογισμικό που κατασκευάζεται και διανέμεται για χρήση μόνο από Τελικούς
        χρήστες εκπαίδευσης), ο Πελάτης δεν δικαιούται να χρησιμοποιεί το Λογισμικό, εκτός
        εάν θεωρείται κατάλληλος στη δικαιοδοσία και εμπίπτει στην κατηγορία του Τελικού
        χρήστη εκπαίδευσης. Για να μάθετε σχετικά με την καταλληλότητα, επισκεφτείτε τη
        διεύθυνση <a target="ADB-ESG" href="http://www.adobe.com/go/edu_purchasing_gr">http://www.adobe.com/go/edu_purchasing_gr</a>.
        Για να βρείτε έναν εξουσιοδοτημένο ακαδημαϊκό μεταπωλητή της Adobe, επισκεφθείτε
        τη διεύθυνση <a target="ADB-ESG" href="http://www.adobe.com/go/store_gr">http://www.adobe.com/go/store_gr</a>
        και αναζητήστε το σύνδεσμο για την Αγορά προϊόντων της Adobe διεθνώς.</p>
    <br>
    <p class="c5">
        16.4 Online υπηρεσίες.</p>
    <br>
    <p class="c5">
        16.4.1 Παρεχόμενες από την Adobe. Το Λογισμικό διευκολύνει την πρόσβασή του Πελάτη
        σε περιεχόμενο και διάφορες υπηρεσίες που φιλοξενούνται σε δικτυακούς τόπους που
        διατηρούνται από την Adobe ή τις θυγατρικές της εταιρείες («Online υπηρεσίες της
        Adobe»). Παραδείγματα τέτοιων Online υπηρεσιών της Adobe ενδέχεται να περιλαμβάνουν
        ενδεικτικά τις εξής: Adobe BrowserLab, Adobe CS Review, Business Catalyst, Digital
        Publishing Suite, Acrobat.com, Search for Help και οθόνες υποδοχής (Welcome Screens)
        των προϊόντων. Σε μερικές περιπτώσεις, κάποια Online υπηρεσία της Adobe ενδέχεται
        να παρουσιαστεί ως χαρακτηριστικό ή επέκταση μέσα στο Λογισμικό, αν και φιλοξενείται
        σε κάποιον δικτυακό τόπο. Για την πρόσβαση σε μια Online υπηρεσία της Adobe ενδέχεται
        να απαιτείται από τον Πελάτη η ενεργοποίηση του Λογισμικού, η απόκτηση αναγνωριστικού
        Adobe, η αποδοχή των Πρόσθετων όρων χρήσης ή να απαιτείται ξεχωριστή χρέωση για
        την πρόσβαση στις εν λόγω Online υπηρεσίες της Adobe. Οι Online υπηρεσίες της Adobe
        ενδέχεται να μην είναι διαθέσιμες σε όλες τις γλώσσες ή σε κατοίκους άλλων χωρών
        και η Adobe ενδέχεται, ανά πάσα στιγμή και για οποιονδήποτε λόγο, να τροποποιήσει
        ή να διακόψει τη διάθεση οποιασδήποτε Online υπηρεσίας της Adobe. Η Adobe επίσης
        επιφυλάσσεται του δικαιώματος να επιβάλει την έναρξη καταβολής τέλους για πρόσβαση
        ή χρήση σε κάποια Online υπηρεσία της Adobe που προηγουμένως προσέφερε δωρεάν. Στην
        Ενότητα 14 αναφέρονται σημαντικές πληροφορίες σχετικά με τη συνδεσιμότητα στο Internet
        και το ιδιωτικό απόρρητο του Πελάτη. Όπως αναφέρεται στην Ενότητα 14, όταν το Λογισμικό
        αποκτά πρόσβαση σε Online υπηρεσία της Adobe, η χρήση της συγκεκριμένης Online υπηρεσίας
        της Adobe από τον Πελάτη διέπεται από την Πολιτική προστασίας ιδιωτικού απορρήτου
        της Adobe (<a target="ADB-ESG" href="http://www.adobe.com/go/privacy_gr">http://www.adobe.com/go/privacy_gr</a>),
        από τους Όρους χρήσης του Adobe.com (<a target="ADB-ESG" href="http://www.adobe.com/go/terms_gr">http://www.adobe.com/go/terms_gr</a>)
        και από οποιουσδήποτε Πρόσθετους όρους χρήσης που ενδέχεται να παρουσιαστούν ενώπιον
        του Πελάτη τη δεδομένη στιγμή.</p>
    <br>
    <p class="c5">
        16.4.2 Παρεχόμενες από τρίτους. Το Λογισμικό ενδέχεται να διευκολύνει την πρόσβαση
        του Πελάτη σε δικτυακούς τόπους που διατηρούνται από τρίτους που προσφέρουν αγαθά,
        πληροφορίες, λογισμικό και υπηρεσίες («Online υπηρεσίες τρίτων»). Στις εν λόγω Online
        υπηρεσίες τρίτων ενδέχεται να περιλαμβάνεται ενδεικτικά η υπηρεσία Kodak EasyShare
        Gallery. Η πρόσβαση του Πελάτη και η χρήση οποιασδήποτε Online υπηρεσίας τρίτων
        διέπεται από όρους, προϋποθέσεις, αποποιήσεις και ειδοποιήσεις που βρίσκονται στο
        σχετικό δικτυακό τόπο ή συνδέονται με οποιονδήποτε άλλο τρόπο με τις συγκεκριμένες
        Online υπηρεσίες τρίτων. Η Adobe δεν ελέγχει, δεν υιοθετεί και δεν αποδέχεται ευθύνη
        για Online υπηρεσίες τρίτων. Όλες οι συναλλαγές μεταξύ του Πελάτη και οποιουδήποτε
        τρίτου μέρους σε σχέση με μια Online Υπηρεσία Τρίτων, συμπεριλαμβανομένων οποιασδήποτε
        πολιτικής τρίτων και της χρήσης προσωπικών πληροφοριών του Πελάτη, της παράδοσης
        και της πληρωμής για αγαθά και υπηρεσίες και οποιωνδήποτε άλλων όρων, προϋποθέσεων,
        εγγυήσεων ή δηλώσεων που σχετίζονται με τις εν λόγω συναλλαγές, αφορούν αποκλειστικά
        τον Πελάτη και το εν λόγω τρίτο μέρος. Οι Online υπηρεσίες τρίτων ενδέχεται να μην
        είναι διαθέσιμες σε όλες τις γλώσσες ή σε κατοίκους όλων των χωρών και η Adobe ενδέχεται
        ανά πάσα στιγμή και για οποιονδήποτε λόγο να τροποποιήσει ή να διακόψει τη διάθεση
        οποιασδήποτε Online υπηρεσίας της Adobe.
    </p>
    <br>
    <p class="c5">
        16.4.3 ΜΕ ΕΠΙΦΥΛΑΞΗ ΤΩΝ ΟΣΩΝ ΡΗΤΩΣ ΣΥΜΦΩΝΟΥΝΤΑΙ ΑΠΟ ΤΗΝ ADOBE Ή ΤΙΣ ΘΥΓΑΤΡΙΚΕΣ ΕΤΑΙΡΕΙΕΣ
        ΑΥΤΗΣ Ή ΕΝΑ ΤΡΙΤΟ ΜΕΡΟΣ ΣΕ ΜΙΑ ΞΕΧΩΡΙΣΤΗ ΣΥΜΒΑΣΗ, Η ΧΡΗΣΗ ΤΩΝ ΔΙΚΤΥΑΚΩΝ ΤΟΠΩΝ ΑΠΟ
        ΤΗΝ ΠΛΕΥΡΑ ΤΟΥ ΠΕΛΑΤΗ ΚΑΙ ΤΩΝ ONLINE ΥΠΗΡΕΣΙΩΝ ΑΠΟΤΕΛΕΙ ΕΥΘΥΝΗ ΤΟΥ ΠΕΛΑΤΗ ΣΥΜΦΩΝΑ
        ΜΕ ΤΟΥΣ ΠΕΡΙΟΡΙΣΜΟΥΣ ΕΓΓΥΗΣΗΣ ΚΑΙ ΕΥΘΥΝΗΣ ΤΩΝ ΕΝΟΤΗΤΩΝ 7 ΚΑΙ 8.</p>
    <br>
    <p class="c5">
        16.5 Ψηφιακά πιστοποιητικά.</p>
    <br>
    <p class="c5">
        16.5.1 Χρήση. Τα Ψηφιακά πιστοποιητικά εκδίδονται από τρίτες αρχές πιστοποίησης,
        μεταξύ των οποίων Υπηρεσίες πιστοποιημένων εγγράφων της Adobe (CDS), κατάλογος των
        οποίων διατίθεται στη διεύθυνση <a target="ADB-ESG" href="http://www.adobe.com/go/partners_cds_gr">
            http://www.adobe.com/go/partners_cds_gr</a> και τις εταιρίες παροχής υπηρεσιών
        της Λίστας εγκεκριμένων και αξιόπιστων παρόχων της Adobe («AATL»), κατάλογος των
        οποίων διατίθεται στη διεύθυνση <a target="ADB-ESG" href="http://www.adobe.com/go/aatl_gr">
            http://www.adobe.com/go/aatl_gr</a> (συλλήβδην «Αρχές πιστοποίησης») ή μπορεί
        να είναι αυτο-υπογεγραμμένα.</p>
    <br>
    <p class="c5">
        16.5.2 Όροι και προϋποθέσεις. Η αγορά, η χρήση και η επίδειξη εμπιστοσύνης σε ψηφιακά
        πιστοποιητικά αποτελεί ευθύνη αφενός του Πελάτη και αφετέρου της Αρχής πιστοποίησης.
        Προτού ο Πελάτης βασιστεί σε οποιοδήποτε πιστοποιημένο έγγραφο, ψηφιακή υπογραφή
        ή υπηρεσία Αρχής πιστοποίησης, πρέπει να διαβάσει τους ισχύοντες όρους και τις προϋποθέσεις
        που διέπουν την παροχή υπηρεσιών της εκάστοτε Αρχής πιστοποίησης, συμπεριλαμβανομένων
        για παράδειγμα οποιωνδήποτε συμβάσεων εγγραφής, συμβάσεων αξιόπιστου μέρους, πολιτικών
        πιστοποιητικού και δηλώσεων πρακτικής. Ανατρέξτε στους συνδέσμους στη διεύθυνση
        <a target="ADB-ESG" href="http://www.adobe.com/go/partners_cds_gr">http://www.adobe.com/go/partners_cds_gr</a>
        για πληροφορίες σχετικά με τις εταιρίες παροχής υπηρεσιών πιστοποιημένων εγγράφων
        της Adobe (CDS) και στη διεύθυνση <a target="ADB-ESG" href="http://www.adobe.com/go/aatl_gr">
            http://www.adobe.com/go/aatl_gr</a> για πληροφορίες σχετικά με τις εταιρίες
        παροχής υπηρεσιών της Λίστας εγκεκριμένων και αξιόπιστων παρόχων της Adobe (Adobe
        Approved Trust List, AATL).</p>
    <br>
    <p class="c5">
        16.5.3 Αναγνώριση. Ο Πελάτης αποδέχεται ότι (α) το Λογισμικό, λόγω διαμόρφωσης ή
        εξωτερικών θεμάτων, ενδέχεται να φέρει υπογραφή ως έγκυρη παρά το γεγονός ότι το
        ψηφιακό πιστοποιητικό μπορεί να έχει λήξει ή ανακληθεί πριν από την επαλήθευση,
        (β) η ασφάλεια ή η ακεραιότητα ενός ψηφιακού πιστοποιητικού μπορεί να διακυβευθεί
        εξαιτίας ενέργειας ή παράλειψης εκ μέρους του υπογράφοντος του εγγράφου, της σχετικής
        Αρχής Πιστοποίησης ή οποιουδήποτε τρίτου μέρους και (γ) ένα πιστοποιητικό μπορεί
        να είναι αυτο-υπογεγραμμένο και συνεπώς να μην έχει χορηγηθεί από Αρχή πιστοποίησης.
        Η ΑΠΟΦΑΣΗ ΕΠΙΔΕΙΞΗΣ Ή ΜΗ ΕΠΙΔΕΙΞΗΣ ΕΜΠΙΣΤΟΣΥΝΗΣ ΣΕ ΕΝΑ ΠΙΣΤΟΠΟΙΗΤΙΚΟ ΑΠΟΤΕΛΕΙ ΑΠΟΚΛΕΙΣΤΙΚΑ
        ΠΡΟΣΩΠΙΚΗ ΕΥΘΥΝΗ ΤΟΥ ΠΕΛΑΤΗ. ΕΚΤΟΣ ΕΑΝ ΠΑΡΕΧΕΤΑΙ ΞΕΧΩΡΙΣΤΗ ΕΓΓΡΑΦΗ ΕΓΓΥΗΣΗ ΣΤΟΝ
        ΠΕΛΑΤΗ ΑΠΟ ΜΙΑ ΑΡΧΗ ΠΙΣΤΟΠΟΙΗΣΗΣ, Η ΧΡΗΣΗ ΨΗΦΙΑΚΩΝ ΠΙΣΤΟΠΟΙΗΤΙΚΩΝ ΑΠΟ ΤΟΝ ΠΕΛΑΤΗ
        ΑΠΟΤΕΛΕΙ ΑΠΟΚΛΕΙΣΤΙΚΑ ΠΡΟΣΩΠΙΚΗ ΤΟΥ ΕΥΘΥΝΗ.</p>
    <br>
    <p class="c5">
        16.5.4 Τρίτοι δικαιούχοι. Ο Πελάτης αποδέχεται ότι οποιαδήποτε Αρχή πιστοποίησης
        στην οποία βασίζεται αποτελεί τρίτο δικαιούχο της παρούσας σύμβασης και έχει το
        δικαίωμα να την εκτελέσει στο όνομά της σαν να ήταν η Adobe.</p>
    <br>
    <p class="c5">
        16.5.5 Αποζημίωση. Ο Πελάτης συμφωνεί να μην εγείρει απαιτήσεις έναντι της Adobe
        και της εκάστοτε Αρχής πιστοποίησης και να τις υπερασπιστεί (με εξαίρεση των όσων
        ορίζονται ρητά στους όρους και προϋποθέσεις της) έναντι οποιωνδήποτε ευθυνών, απωλειών,
        ενεργειών, ζημιών ή αξιώσεων (συμπεριλαμβανομένων όλων των εύλογων δαπανών και των
        αμοιβών δικηγόρων) που θα προκύψουν από ή σχετικά με κάθε χρήση ή επίδειξη εμπιστοσύνης
        του Πελάτη σε οποιαδήποτε υπηρεσία της εν λόγω αρχής, συμπεριλαμβάνοντας ενδεικτικά:
        (α) επίδειξη εμπιστοσύνης σε πιστοποιητικό που έχει λήξει ή ανακληθεί, (β) εσφαλμένη
        επικύρωση ενός πιστοποιητικού, (γ) χρήση πιστοποιητικού άλλου από αυτό που επιτρέπεται
        από οποιουσδήποτε όρους και προϋποθέσεις, την παρούσα σύμβαση ή την ισχύουσα νομοθεσία,
        (δ) αδυναμία άσκησης εύλογης κρίσης υπό τις συγκεκριμένες περιστάσεις για επίδειξη
        εμπιστοσύνης στις υπηρεσίες έκδοσης ή σε πιστοποιητικά ή (ε) αδυναμία συμμόρφωσης
        με όλες τις υποχρεώσεις οι οποίες προβλέπονται στους όρους και τις προϋποθέσεις
        που σχετίζονται με τις υπηρεσίες.</p>
    <br>
    <p class="c5">
        16.6 Λογισμικό γραμματοσειρών. Εάν το Λογισμικό περιλαμβάνει λογισμικό γραμματοσειρών:</p>
    <br>
    <p class="c5">
        16.6.1 Ο Πελάτης μπορεί να χρησιμοποιήσει το Λογισμικό των γραμματοσειρών μαζί με
        το Λογισμικό στους Υπολογιστές, όπως περιγράφεται στην Ενότητα 2, και να εξαγάγει
        το λογισμικό γραμματοσειρών σε οποιαδήποτε συσκευή εξόδου που είναι συνδεδεμένη
        με τους εν λόγω Υπολογιστές.</p>
    <br>
    <p class="c5">
        16.6.2 Εάν ο Επιτρεπόμενος αριθμός Υπολογιστών δεν υπερβαίνει τους πέντε (5), ο
        Πελάτης μπορεί να κάνει λήψη του λογισμικού γραμματοσειρών στη μνήμη (σκληρό δίσκο
        ή τη μνήμη RAM) μιας συσκευής εξόδου που συνδέεται με έναν τουλάχιστον τέτοιο υπολογιστή,
        προκειμένου το λογισμικό να παραμείνει σταθερά εγκατεστημένο στη συσκευή αυτή και
        μιας επιπλέον συσκευής εξόδου για κάθε πολλαπλάσιο του πέντε εκ του Επιτρεπόμενου
        αριθμού Υπολογιστών.</p>
    <br>
    <p class="c5">
        16.6.3 Ο Πελάτης μπορεί να μεταφέρει ένα αντίγραφο του λογισμικού γραμματοσειρών
        που έχει χρησιμοποιήσει για να δημιουργήσει ένα συγκεκριμένο αρχείο σε έναν εμπορικό
        εκτυπωτή ή άλλη υπηρεσία εκτυπώσεων (service bureau), και αυτή η υπηρεσία επιτρέπεται
        να χρησιμοποιήσει τις γραμματοσειρές για να επεξεργαστεί το αρχείο, με την προϋπόθεση
        ότι η εν λόγω υπηρεσία διαθέτει έγκυρη άδεια χρήσης αυτού του λογισμικού γραμματοσειρών.</p>
    <br>
    <p class="c5">
        16.6.4 Ο Πελάτης μπορεί να ενσωματώσει αντίγραφα του λογισμικού γραμματοσειρών στα
        ηλεκτρονικά του έγγραφα για το σκοπό της εκτύπωσης, της προβολής και της επεξεργασίας
        του εγγράφου. Κανένα άλλο δικαίωμα ενσωμάτωσης δεν συνάγεται σιωπηρώς ή παραχωρείται
        σύμφωνα με την παρούσα άδεια χρήσης.</p>
    <br>
    <p class="c5">
        16.6.5 Ως εξαίρεση των ανωτέρω, οι γραμματοσειρές που παρατίθενται στη διεύθυνση
        <a target="ADB-ESG" href="http://www.adobe.com/go/restricted_fonts_gr">http://www.adobe.com/go/restricted_fonts_gr</a>
        παρέχονται μαζί με το Λογισμικό μόνο για την επίτευξη των λειτουργικών σκοπών του
        περιβάλλοντος χρήστη του Λογισμικού και όχι για να συμπεριληφθούν σε τυχόν Αρχεία
        εξόδου. Δεν παρέχεται άδεια χρήσης για τις εν λόγω παρατιθέμενες γραμματοσειρές,
        βάσει της Ενότητας 16.6. Ο Πελάτης συμφωνεί ότι δεν θα προβεί σε αντιγραφή, μετακίνηση,
        ενεργοποίηση ή χρήση των παρατιθέμενων γραμματοσειρών ή ότι δεν θα επιτρέψει την
        αντιγραφή, μετακίνηση, ενεργοποίηση ή χρήση τους από οποιοδήποτε εργαλείο διαχείρισης
        γραμματοσειρών μαζί με οποιαδήποτε εφαρμογή, πρόγραμμα ή αρχείο λογισμικού εκτός
        του Λογισμικού.</p>
    <br>
    <p class="c5">
        16.7 Μηχανή After Effects Render. Εάν το Λογισμικό περιλαμβάνει την πλήρη έκδοση
        του Adobe After Effects, ο Πελάτης μπορεί να εγκαταστήσει απεριόριστο αριθμό Μηχανών
        Render σε Υπολογιστές στο Εσωτερικό του δίκτυο που περιλαμβάνει τουλάχιστον έναν
        Υπολογιστή, στον οποίο έχει εγκατασταθεί η πλήρης έκδοση λογισμικού του Adobe After
        Effects. Με τον όρο «Μηχανή Render» νοείται το τμήμα του Λογισμικού που μπορεί να
        εγκατασταθεί και το οποίο καθιστά δυνατές τις εργασίες After Effects, αλλά δεν μπορεί
        να χρησιμοποιηθεί για τη δημιουργία ή τροποποίηση εργασιών και δεν περιλαμβάνει
        το πλήρες περιβάλλον χρήστη του After Effects.</p>
    <br>
    <p class="c5">
        16.8 Χαρακτηριστικά Acrobat Standard, Acrobat Pro και Adobe Acrobat Suite. Εάν το
        Λογισμικό περιλαμβάνει τα Acrobat Standard, Acrobat Pro και Acrobat Suite ή συγκεκριμένα
        χαρακτηριστικά σε αυτά, τότε θα ισχύει η Ενότητα 16.8.</p>
    <br>
    <p class="c5">
        16.8.1 Πρόσθετοι ορισμοί.</p>
    <br>
    <p class="c5">
        16.8.1.1 Με τον όρο «Ανάπτυξη» νοείται η διανομή ή με οποιονδήποτε άλλο τρόπο διάθεση,
        άμεση ή έμμεση, με οποιοδήποτε μέσο συμπεριλαμβανομένου ενδεικτικά ενός δικτύου
        ή του Internet, ενός Εκτεταμένου εγγράφου σε έναν ή περισσότερους παραλήπτες.</p>
    <br>
    <p class="c5">
        16.8.1.2 Με τον όρο «Εκτεταμένο έγγραφο» νοείται ένα αρχείο PDF, η διαχείριση του
        οποίου γίνεται από το Λογισμικό, προκειμένου να ενεργοποιηθεί η δυνατότητα τοπικής
        αποθήκευσης εγγράφων με συμπληρωμένες φόρμες PDF.</p>
    <br>
    <p class="c5">
        16.8.2 Το Λογισμικό ενδέχεται να περιλαμβάνει τεχνολογία ενεργοποίησης, η οποία
        σας επιτρέπει να ενεργοποιείτε έγγραφα PDF με συγκεκριμένα χαρακτηριστικά μέσω της
        χρήσης ψηφιακού πιστοποιητικού που βρίσκονται εντός του Λογισμικού («Κλειδί»). Ο
        Πελάτης συμφωνεί ότι δεν θα αποκτά πρόσβαση ή δεν θα επιδιώκει να αποκτήσει πρόσβαση,
        να ελέγξει, απενεργοποιήσει, αφαιρέσει, χρησιμοποιήσει ή διανείμει το Κλειδί για
        οποιονδήποτε σκοπό.</p>
    <br>
    <p class="c5">
        16.8.3 Για οποιοδήποτε μοναδικό Εκτεταμένο έγγραφο, ο Πελάτης μπορεί μόνο να προβεί
        είτε σε (α) ανάπτυξη του εν λόγω εκτεταμένου εγγράφου σε απεριόριστο αριθμό μοναδικών
        παραληπτών χωρίς ωστόσο να εξάγει πληροφορίες από περισσότερες από πεντακόσιες (500)
        μοναδικές περιπτώσεις του εν λόγω Εκτεταμένου εγγράφου ή οποιαδήποτε αναπαράσταση
        έντυπου αντιγράφου του εν λόγω Εκτεταμένου εγγράφου που περιέχει φόρμες με συμπληρωμένα
        πεδία είτε σε (β) ανάπτυξη του εν λόγω Εκτεταμένου εγγράφου το πολύ σε πεντακόσιους
        (500) μοναδικούς παραλήπτες χωρίς όριο όσον αφορά στο πόσες φορές μπορεί να εξαγάγει
        πληροφορίες από το εν λόγω Εκτεταμένο έγγραφο που επιστρέφεται στον Πελάτη συμπληρωμένο
        από τους εν λόγω παραλήπτες. Παρά την ύπαρξη οποιωνδήποτε όρων εντός της παρούσας
        σύμβασης περί του αντιθέτου, η απόκτηση πρόσθετων αδειών χρήσης των Acrobat Standard,
        Acrobat Pro ή Adobe Acrobat Suite δεν συνεπάγεται αύξηση των ανωτέρω ορίων (δηλαδή,
        τα ανωτέρω όρια αποτελούν τα συνολικά αθροιστικά όρια, ανεξάρτητα από τον αριθμό
        των πρόσθετων αδειών χρήσης των Acrobat Standard, Acrobat Pro ή Adobe Acrobat Suite
        που μπορεί να έχει αποκτήσει ο Πελάτης).</p>
    <br>
    <p class="c5">
        16.9 Προγράμματα προβολής Flash Player και Runtime. Τα δικαιώματά του Πελάτη σχετικά
        με τη χρήση οποιουδήποτε προγράμματος αναπαραγωγής ή προβολής Flash, μεμονωμένου
        προγράμματος αναπαραγωγής, προσθήκης, στοιχείου χρόνου εκτέλεσης ή στοιχείου ελέγχου
        ActiveX, που παρέχεται στον Πελάτη μαζί με το Λογισμικό ή ως τμήμα αυτού ή σε ένα
        Αρχείο εξόδου, διέπονται από τους όρους που διατίθενται στη διεύθυνση <a target="ADB-ESG"
            href="http://www.adobe.com/go/flashplayer_usage_gr">http://www.adobe.com/go/flashplayer_usage_gr</a>.
        Με εξαίρεση τα όσα ορίζονται στην παρούσα, ο Πελάτης δεν έχει κανένα δικαίωμα χρήσης
        ή διανομής του εν λόγω λογισμικού.</p>
    <br>
    <p class="c5">
        16.10 Contribute Publishing Services. Βάσει της σύμβασης παροχής άδειας χρήσης που
        συνοδεύει το λογισμικό Contribute Publishing Services, δεν επιτρέπεται η σύνδεση
        του Πελάτη με το εν λόγω λογισμικό παρά μόνον εάν έχει προηγηθεί αγορά άδειας σύνδεσης
        με το λογισμικό Contribute Publishing Services για κάθε άτομο που μπορεί να συνδέεται
        στο εν λόγω λογισμικό. Ωστόσο, οι δοκιμαστικές εκδόσεις του λογισμικού Adobe Contribute
        μπορεί να προβούν σε εγκατάσταση και σύνδεση με το λογισμικό Contribute Publishing
        Services βάσει της σύμβασης παροχής άδειας χρήσης τελικού χρήστη για το λογισμικό
        Contribute Publishing Services.
    </p>
    <br>
    <p class="c5">
        16.11 Adobe Presenter. Εάν στο Λογισμικό περιλαμβάνεται το Adobe Presenter και ο
        Πελάτης προβεί σε εγκατάσταση ή χρήση της πρόσθετης λειτουργίας Adobe Connect σε
        συνδυασμό με τη χρήση του Λογισμικού, ο Πελάτης αποδέχεται ότι θα εγκαταστήσει και
        θα χρησιμοποιήσει την εν λόγω πρόσθετη λειτουργία αποκλειστικά και μόνο σε επιτραπέζιο
        υπολογιστή και όχι σε οποιαδήποτε άλλη συσκευή εκτός προσωπικού υπολογιστή (PC),
        συμπεριλαμβανομένων ενδεικτικά, συσκευών ιστού, αποκωδικοποιητών, συσκευών χειρός,
        τηλεφώνων ή σημειωματαρίων μέσω του ιστού (web pad). Επιπλέον, το τμήμα εκείνο του
        Λογισμικού που είναι ενσωματωμένο σε παρουσίαση, πληροφορίες ή περιεχόμενο που έχει
        δημιουργηθεί με τη χρήση του Λογισμικού («Χρόνος εκτέλεσης του Adobe Presenter»)
        μπορεί να χρησιμοποιηθεί αποκλειστικά και μόνο μαζί με την παρουσίαση, τις πληροφορίες
        ή το περιεχόμενο όπου είναι ενσωματωμένο. Ο Πελάτης δεν επιτρέπεται να χρησιμοποιήσει
        και πρέπει να ενημερώσει όλους τους δικαιούχους της εν λόγω παρουσίασης, πληροφορίας
        ή περιεχομένου, προκειμένου να μην προβούν σε χρήση του χρόνου εκτέλεσης του Adobe
        Presenter, παρά μόνον ως ενσωματωμένου στοιχείου της εν λόγω παρουσίασης, πληροφορίας
        ή περιεχομένου. Επιπλέον, ο Πελάτης δεν επιτρέπεται να χρησιμοποιήσει και πρέπει
        να ενημερώσει όλους τους δικαιούχους της εν λόγω παρουσίασης, πληροφοριών ή περιεχομένου,
        προκειμένου να μην προβούν σε τροποποίηση, αποσυμπίληση ή ανακατασκευή του Χρόνου
        εκτέλεσης του Adobe Presenter.</p>
    <br>
    <p class="c5">
        16.12 Flash Builder με Βιβλιοθήκη διαχείρισης δεδομένων LiveCycle Data Services
        (LCDS). Το Adobe Flash Builder ενδέχεται να περιέχει τη βιβλιοθήκη fds.swc. Ο Πελάτης
        μπορεί να χρησιμοποιήσει τη βιβλιοθήκη fds.swc μόνο για την παροχή δυνατοτήτων διαχείρισης
        δεδομένων από το πρόγραμμα-πελάτη, καθώς και ως αρχείο εξόδου εντός του λογισμικού
        που αναπτύσσει ο Πελάτης υπό τις παρακάτω προϋποθέσεις: Δεν επιτρέπεται από τον
        Πελάτη (α) η χρήση της βιβλιοθήκης fds.swc για την ενεργοποίηση συσχετισμών ή εκτός
        σύνδεσης δυνατοτήτων εντός του λογισμικού ή (β) η ενσωμάτωση της βιβλιοθήκης fds.swc
        σε οποιοδήποτε λογισμικό που είναι παρόμοιο με τα Adobe LiveCycle Data Services
        ή BlazeDS. Εάν ο Πελάτης επιθυμεί να προβεί σε οποιαδήποτε από τις ανωτέρω ενέργειες,
        ο Πελάτης θα πρέπει να υποβάλει αίτημα για ξεχωριστή άδεια χρήσης από την Adobe.</p>
    <br>
    <p class="c5">
        16.13 Digital Publishing Suite. Οι ακόλουθοι όροι ισχύουν εάν το Λογισμικό περιλαμβάνει
        συγκεκριμένα συστατικά στοιχεία ή χαρακτηριστικά που έχουν σχεδιαστεί για συνεργασία
        με το Digital Publishing Suite ή πρόσβαση σε αυτό, σύμφωνα με τους Πρόσθετους όρους
        χρήσης για το Digital Publishing Suite. Με τον όρο «Εργαλεία DPS Desktop» νοούνται
        οι τεχνολογίες Folio Overlays Panel, Folio Builder Panel, Content Viewer for Desktop
        και Digital Publishing Plug-in for InDesign. Εάν το Λογισμικό περιλαμβάνει Εργαλείο
        DPS Desktop (ή οποιοδήποτε συστατικό στοιχείο αυτού), τότε, εκτός εάν άλλως προβλέπεται
        στην παρούσα Ενότητα 16 ή τους Πρόσθετους όρους χρήσης, ο Πελάτης μπορεί να εγκαταστήσει
        και να χρησιμοποιήσει τα Εργαλεία DPS Desktop αποκλειστικά (α) για δημιουργία ή
        παραγωγή του περιεχομένου που έχει σχεδιαστεί προκειμένου να εμφανίζεται στο Content
        Viewer («Παραγωγή»), (β) για αξιολόγηση και δοκιμή της Παραγωγής και (γ) όπου διατίθεται,
        για χρήση των υπηρεσιών Adobe Digital Publishing Suite και πρόσβαση σε αυτές, σύμφωνα
        με τους Πρόσθετους όρους χρήσης. Εκτός εάν άλλως προβλέπεται στην παρούσα, ο Πελάτης
        δεν επιτρέπεται να προβάλλει, να διανέμει ή να προβαίνει σε δημόσια χρήση των Εργαλείων
        DPS Desktop.</p>
    <br>
    <p class="c5">
        16.14 ΔΙΑΝΟΜΗ AVC. Η ακόλουθη ειδοποίηση ισχύει για Λογισμικό που περιέχει τη λειτουργία
        εισαγωγής και εξαγωγής AVC: Η ΑΔΕΙΑ ΧΡΗΣΗΣ ΓΙΑ ΑΥΤΟ ΤΟ ΠΡΟΪΟΝ ΠΑΡΕΧΕΤΑΙ ΣΥΜΦΩΝΑ
        ΜΕ ΤΗΝ ΑΔΕΙΑ ΧΡΗΣΗΣ ΤΟΥ ΧΑΡΤΟΦΥΛΑΚΙΟΥ ΔΙΠΛΩΜΑΤΩΝ ΕΥΡΕΣΙΤΕΧΝΙΑΣ AVC ΓΙΑ ΠΡΟΣΩΠΙΚΗ
        ΚΑΙ ΜΗ ΕΜΠΟΡΙΚΗ ΧΡΗΣΗ ΑΠΟ ΕΝΑΝ ΚΑΤΑΝΑΛΩΤΗ ΓΙΑ (α) ΚΩΔΙΚΟΠΟΙΗΣΗ ΒΙΝΤΕΟ, ΣΥΜΦΩΝΑ ΜΕ
        ΤΟ ΠΡΟΤΥΠΟ AVC («ΒΙΝΤΕΟ AVC») Ή/ΚΑΙ ΓΙΑ (β) ΑΠΟΚΩΔΙΚΟΠΟΙΗΣΗ ΒΙΝΤΕΟ AVC ΤΟ ΟΠΟΙΟ
        ΚΩΔΙΚΟΠΟΙΗΘΗΚΕ ΑΠΟ ΕΝΑΝ ΚΑΤΑΝΑΛΩΤΗ ΣΤΟ ΠΛΑΙΣΙΟ ΠΡΟΣΩΠΙΚΗΣ ΚΑΙ ΜΗ ΕΜΠΟΡΙΚΗΣ ΔΡΑΣΤΗΡΙΟΤΗΤΑΣ
        Ή/ΚΑΙ ΑΠΟΚΤΗΘΗΚΕ ΑΠΟ ΕΝΑΝ ΠΑΡΟΧΕΑ ΒΙΝΤΕΟ Ο ΟΠΟΙΟΣ ΔΙΑΘΕΤΕΙ ΑΔΕΙΑ ΠΑΡΟΧΗΣ ΒΙΝΤΕΟ
        AVC. ΔΕΝ ΠΑΡΕΧΕΤΑΙ ΑΔΕΙΑ ΟΥΤΕ ΝΟΕΙΤΑΙ ΟΤΙ ΠΑΡΕΧΕΤΑΙ ΑΔΕΙΑ ΓΙΑ ΟΠΟΙΑΔΗΠΟΤΕ ΑΛΛΗ ΧΡΗΣΗ.
        ΠΡΟΣΘΕΤΕΣ ΠΛΗΡΟΦΟΡΙΕΣ ΔΙΑΤΙΘΕΝΤΑΙ ΑΠΟ ΤΗΝ MPEG LA, L.L.C. ΑΝΑΤΡΕΞΤΕ ΣΤΗ ΔΙΕΥΘΥΝΣΗ
        <a target="ADB-ESG" href="http://www.adobe.com/go/mpegla_gr">http://www.adobe.com/go/mpegla_gr</a>.
    </p>
    <br>
    <p class="c5">
        16.15 ΔΙΑΝΟΜΗ MPEG-2. Η ακόλουθη ανακοίνωση ισχύει για Λογισμικό που περιέχει τη
        λειτουργικότητα εισαγωγής και εξαγωγής MPEG-2: ΑΠΑΓΟΡΕΥΕΤΑΙ ΡΗΤΩΣ Η ΧΡΗΣΗ ΑΥΤΟΥ
        ΤΟΥ ΠΡΟΪΟΝΤΟΣ ΜΕ ΟΠΟΙΟΝΔΗΠΟΤΕ ΑΛΛΟ ΤΡΟΠΟ ΠΛΗΝ ΠΡΟΣΩΠΙΚΗΣ ΧΡΗΣΗΣ ΤΟΥ ΚΑΤΑΝΑΛΩΤΗ ΣΥΜΦΩΝΑ
        ΜΕ ΤΟ ΠΡΟΤΥΠΟ MPEG-2 ΚΩΔΙΚΟΠΟΙΗΣΗΣ ΠΛΗΡΟΦΟΡΙΩΝ ΒΙΝΤΕΟ ΓΙΑ ΜΕΣΑ ΑΠΟΘΗΚΕΥΣΗΣ ΤΥΠΟΥ
        ΠΑΚΕΤΟΥ, ΧΩΡΙΣ ΝΟΜΙΜΗ ΑΔΕΙΑ, ΒΑΣΕΙ ΤΩΝ ΙΣΧΥΟΝΤΩΝ ΔΙΠΛΩΜΑΤΩΝ ΕΥΡΕΣΙΤΕΧΝΙΑΣ ΤΟΥ ΧΑΡΤΟΦΥΛΑΚΙΟΥ
        ΔΙΠΛΩΜΑΤΩΝ ΕΥΡΕΣΙΤΕΧΝΙΑΣ MPEG-2, Η ΟΠΟΙΑ ΑΔΕΙΑ ΔΙΑΤΙΘΕΤΑΙ ΑΠΟ ΤΗΝ MPEG LA, L.L.C.
        250 STEELE STREET, SUITE 300 DENVER, COLORADO 80206.</p>
    <br>
    <p class="c5">
        16.16 Apple. Εάν το Λογισμικό έχει ληφθεί από το Κατάστημα Εφαρμογών του Apple iTunes
        («Εφαρμογή»), τότε ο Πελάτης αναγνωρίζει και συμφωνεί με τους ακόλουθους επιπλέον
        όρους: (α) η Apple δεν φέρει καμία ευθύνη για την Εφαρμογή και το περιεχόμενό της,
        (β) η χρήση της Εφαρμογής από τον Πελάτη περιορίζεται σε μη μεταβιβάσιμη άδεια χρήσης
        της Εφαρμογής σε οποιοδήποτε iPhone™, iPad™ ή iPod Touch™ το οποίο ο Πελάτης κατέχει
        ή ελέγχει όπως επιτρέπεται από τους Όρους του Καταστήματος Εφαρμογών της Υπηρεσίας,
        (γ) η Apple δεν υποχρεούται να παρέχει οποιεσδήποτε υπηρεσίες συντήρησης και υποστήριξης
        για την Εφαρμογή, (δ) στο βαθμό που επιτρέπεται από την ισχύουσα νομοθεσία, η Apple
        δεν έχει υποχρέωση εγγύησης για την Εφαρμογή και η Adobe θα ευθύνεται για τυχόν
        αξιώσεις, απώλειες, αξιώσεις αποζημίωσης, ζημίες, κόστη ή δαπάνες που αποδίδονται
        σε οποιαδήποτε αποτυχία συμμόρφωσης με οποιαδήποτε εγγύηση η οποία ορίζεται στην
        παρούσα Σύμβαση, (ε) η Apple δεν ευθύνεται για τυχόν αξιώσεις που σχετίζονται με
        την Εφαρμογή ή την κατοχή ή/και τη χρήση της Εφαρμογής από τον Πελάτη, συμπεριλαμβανομένων
        ενδεικτικά: (i) αξιώσεων περί ευθύνης προϊόντος, (ii) οποιασδήποτε αξίωσης ότι η
        Εφαρμογή δεν συμμορφώνεται με οποιαδήποτε ισχύουσα νομική απαίτηση και (iii) αξιώσεων
        περί προστασίας των καταναλωτών, (στ) η Apple δεν ευθύνεται για οποιεσδήποτε αξιώσεις
        τρίτου μέρους ότι η Εφαρμογή παραβιάζει τα πνευματικά δικαιώματα τρίτου μέρους και
        (ζ) η Apple και οι θυγατρικές εταιρείες της αποτελούν τρίτους δικαιούχους της παρούσας
        Σύμβασης σχετικά με την εν λόγω Εφαρμογή και, επίσης, η Apple έχει το δικαίωμα να
        εφαρμόσει τη Σύμβαση έναντι του Πελάτη ως τρίτος δικαιούχος.
    </p>
    <br>
    <p class="c6">
        Εάν έχετε οποιεσδήποτε ερωτήσεις σχετικά με την παρούσα σύμβαση ή εάν επιθυμείτε
        οποιεσδήποτε πληροφορίες από την Adobe, ανατρέξτε στη διεύθυνση και τα στοιχεία
        επικοινωνίας που παρέχονται με αυτό το προϊόν, προκειμένου να επικοινωνήσετε με
        την υπηρεσία της Adobe που εξυπηρετεί τη δικαιοδοσία σας.</p>
    <br>
    <p class="c3">
        Το όνομα αυτού του Λογισμικού και οι επωνυμίες Adobe, Acrobat, Adobe Connect, AIR,
        After Effects, Authorware, Business Catalyst, Contribute, Creative Suite, Digital
        Publishing Suite, Flash, Flash Builder, LiveCycle, Pixel Bender, Presenter, Shockwave,
        καθώς και όλοι οι σχετικοί τίτλοι και τα λογότυπα αποτελούν σήματα κατατεθέντα ή
        εμπορικά σήματα της Adobe Systems Incorporated στις Ηνωμένες Πολιτείες ή/και άλλες
        χώρες. Κάθε άλλο εμπορικό σήμα αποτελεί ιδιοκτησία των αντίστοιχου κατόχου του.</p>
    <br>
    <p class="c7">
        Gen_WWCombined-el_GR-20111031_1230
    </p>
    <br>
</body>
</html>
